---
date: '2007-03-21 00:04:20'
layout: post
slug: kde-linux-uygulamalari-kullanmak-icin-7-neden
status: publish
title: 'Kde uygulamaları kullanmak için 7 neden '
wordpress_id: '199'
categories:
- Bilişim
- Gezegen
- Linux
tags:
- amarok
- apollon
- filelight
- k3b
- kde
- konqueror
- Linux
- pardus
- yakuake
---

İlk baştan belirteyim, Kde kullanmıyorum, kullanmayı da şu an düşünmüyorum. Çünkü 2-3 kez denedim kullanmayı ama yapamadım bir türlü .Her seferinde Xfce'e geri döndüm. Şu anda da Xfce kullanıyorum. Buna rağmen bilgisayarımda bir kaç Kde uygulaması mevcut. Kde uygulamalarını kullandığım gibi çok da severim. İşte size sırayla en iyi 6+1 (Pardus) Kde uygulamaları:




	
  1. ![Amarok](http://blog.arsln.org/image/kde10amarok.jpg)[Amarok](http://amarok.kde.org/) kurup da beğenmeyen çok az insan tanıyorum. Kde kütüphanelerini bile bile kurup kullandıklar bir kaç uygulamadan biri. Amarok harika bir müzik çalar uygulaması. Sadece bununla kalmıyor bir çok faklı özellikleri de var. K3b kurulu ise çalma listesini ses ya da mp3 cd'si olarak cd'ye yazabilirsiniz tek tuşla. Şarkı sözlerini otomatik olarak sizin için getirebiliyor, albüm kapaklarını görebilirsiniz, sanatçı bilgilerini ulaşabilirsiniz. Last.fm ile uyumlu, harika bir arşiv arama sistemi var. Mp3 çalarlar ile uyumlu. Arayüz çok basit ve tema uyumlu. Eklenti desteği ile genişletmeniz de mümkün. 




	
  2. ![Filelight](http://blog.arsln.org/image/kde10filelight.jpg)[Filelight](http://www.kde-apps.org/content/show.php?content=9887) pek bilinmeyen ama o kadar harika bir uygulama. Filelight bilgisayarınızdaki dosyaları pasta biçiminde gösteriyor. Büyük dosyalar daha büyük dilimlerde gösteriliyor. Büyük dilimlere tıklayarak da klasörünün içine girip, diğer dosyaların büyüklüklerini görebilirsiniz. Ayrıca dilimlere sağ tıklayarak, silebilirsiniz, ve ya Konqueror ya da Terminal’da açabilirsiniz. Bir çırpıda en büyük dosyalarınızı görebilirsiniz. Sabit diskleri temizlemek ve büyük dosyaları bulmak için bire bir.



 



	
  3. ![Pardus](http://blog.arsln.org/image/kde10pardus.png)[Pardus](http://www.pardus.org.tr/index.html)'daki tüm uygulamalar birbirileri ile çok uyumlu. Hepsi Türkçe. Bir çok uygulaması(Kopete,Kmail...) Türkçe yazım denetimi ile geliyor. Hiç bir codec yüklemedin tüm filmleri, müzikleri dinleyebilirsiniz. Herşey kurulu geliyor. Kde'nin resmi sitesinde Download kısmında Ubuntu ve Suse yanında bir de Pardus paketleri mevcuttur. Bu 1 senedir böyle. Pardus kullanmak demek, her zaman en son Kde uygulamaları kullanmak demektir. 



	
  4. ![K3b](http://blog.arsln.org/image/kde10k3b.jpg)[K3b](http://k3b.plainblack.com/) linux dünyasının en iyi cd-dvd yazar uygulaması. Geçenlerde 1.0 sürümü çıktı. K3b cd ve dvd yazmakla kalmıyor ayrıca medya araçlarını kopyalama, video-dvd'leri rip edebilme, cd-dvd silebilme, müzik ve video cd-dvd'leri oluşturma gibi özellikleri de var. Çok karmaşık olmayan, kişiselleştirebilir ve tema destekli bir arayüzüne de sahip. Ayrıca Konqueror ve Amarok gibi uygulamalar ile de uyumlu bir şekilde çalışabiliyor.



	
  5. ![Konqueror](http://blog.arsln.org/image/kde10konqueror.jpg)[Konqueror](http://www.konqueror.org/) Kde 3 serisinin resmi dosya yöneticisi. Sadece dosya yöneticisi ile kalmıyor bir çok kde uygulamaları ile entegre biçimde çalışıyor. Amarok, K3b, Kaffeine,Gwenview... her biri Konqueror içine gömülmüş vaziyete çalışabiliyor. Örneğin Koqnueror'un yan menüsünden Amarok'a çalan parçalarını görebilir, hatta değiştirebilirsiniz. Aynısı Kaffeine için de geçerli. Ya da bir dosyayı cd'ye yazmak için K3b açmanıza gerek yok, bir sağ tıklama Konqueror üzerinden cd'ye yazmanız mümkün. Kendisini bir web tarayıcı olarak da kullanmanız mümkün. 


	
  6. 
![Yakuake](http://blog.arsln.org/image/kde10yakuake.jpg)[Yakuake](http://yakuake.uv.ro/) konsol kullanıcıların çok sevdiği bir uygulama. F12'ye bastığınız an yukarıdan bir konsol arabirimi inecek aşağıya doğru. Tıpkı Quake oyunlarındaki gibi. İşinizi halletikten sonra da yine F12 basarak üst tarafa çekilmesini sağlayabilirsiniz. Sekmeler sayesinde birden fazla işinizi görmeniz de mümkün.

  


	
  7. 
![Apollon](http://blog.arsln.org/image/kde10apollon.png)[Apollon](http://apollon.sourceforge.net/index.html) ile bir çok kaynak'dan istediğiniz dosyaları indirebilirsiniz. Gnutella, Ares, FastTrack ve OpenFt gibi ağlara bağlanıp hepsini aynı andan kullanabilirsiniz. OpenNap ve SoulSeek ağları için de eklentiler geliştirme aşamasında. En iyi P2P programlarından biri. Kde-multimedia bileşenleri yüklü ise, indirmeden bile dinleyebilir ya da izleyebilirsiniz. 



(_Not: Belirtmekte fayda var, aslında çok daha fazla güzel uygulamaları var, onları başka bir yazımda belirteceğim. _)
