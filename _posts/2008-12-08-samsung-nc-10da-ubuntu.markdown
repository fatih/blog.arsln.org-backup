---
date: '2008-12-08 23:41:51'
layout: post
slug: samsung-nc-10da-ubuntu
status: publish
title: Samsung Nc 10'da Ubuntu
wordpressid: '588'
categories:
- Gezegen
- Linux
tags:
- samsung
- samsung nc 10
- samsung nc10
- ubuntu
---

[Samsung Nc 10 inclemesini yaptığımda](http://blog.arsln.org/samsung-nc-10-incelemesi/), işletim sistemi ile ilgili kısmına sonra değineceğimi söylemiştim. Bilgisayar ön yüklü olarak _Windows Xp Home Sp 3 _ile geliyor. Cihazdaki tüm tuşlar ve özellikler kusursuz bir şekilde çalışıyor, fakat ben bu ortama pek alışık olmadığımdan ve kullanmadığımdan alternatiflere baktım. [Eeepcnews.de sitesinde](http://forum.eeepcnews.de/viewforum.php?f=50) birinin [Ubuntu](http://www.ubuntu.com/) yüklediğini ve bir çok özelliğin de beraberinde çalıştığını belirtmişti. Ben de merakımdan bir inceleyim diye Ubuntu'yu indirdim ve yükledim. Buradaki amacım sadece neyin tam olarak çalışıp çalışmadığını görmek, çünkü genellikle Ubuntu'nun **"out-of-the-box"** çözümleri iyi oluyor.

Yükleme işini Usb bellek ile yaptım. Yükleme işlemi ise zaten bildiğimiz yoldan yapılıyor. Bu cihaz piyasada yeni olduğundan **Asus Eee**'deki gibi her özellik çalışmıyor. Ayrıca Asus eee'deki camia zaten inanılmaz boyuta olduğundan çok daha fazla insanın ilgisini çekiyor, bu da çözülmeyen bir çok sorunu ortadan kaldırıyor.

Şu an itibariyle, [Wiki'deki talimatlara göre](https://help.ubuntu.com/community/NC10) her türlü ayarları yaptıktan sonra cihaz'da yapabildiğim ve yapamadığım işler şunlar:



	
  * Wireless çalışıyor, fakat bir iki düzenleme gerekiyor. Bunun dışında Wireless'i cihazdan kapatamıyoruz çünkü Fn tuşları çalışmıyor. Yazılımsal olarak kapatabiliyoruz ama cihazın kendisinden kapatamıyoruz. Bu da şarjın daha çabuk bitmesini sağlıyor

	
  * Hoparlörler çalışıyor, fakat kulaklık takıldığından dışarıya ses vermeye devam ediyor. Bunu da son Alsa sürücülerini kurarak halledebiliyoruz

	
  * Fn tuşları ile ses kapatma, ses seviyesini yükseltme ve alçaltma çalışıyor. Fakat bunlar sadece çalışanlar, yaklaşık **10-15 Fn kombinasyonu** çalışmıyor. Bunlar arasında Wi-Fi kapatma ve parlaklık ayarlarının çalışmaması çok kötü. Parlaklık ayarlarını "xbacklight" programı ile hallediliyor, fakat bu yine Windows'taki parlaklığı vermiyor ve bir yerden sonra kesiyor

	
  * Cihaz'da **Compiz** beklediğimden daha hızlı ve akıcı bir şekilde çalışıyor. Compiz'i kullanmak sizin için avantaj olabilir çünkü pencere listesi yerine Compiz'deki "tüm pencereleri göster" özelliğini kullanmak kesinlikle çok daha mantıklı.

	
  * Firefox çok yavaş ve İnternet'te gezmek resmen bir işkence. Bunun yerine Midori denemek lazım. Genel olarak Gnome çok hantal geldi bana. Yıllardır Xfce kullanmam belki bunu düşünmeme sebep olabilir, fakat pek kullanışlı değil. Ubuntu'nun iki panel stili bu tarz cihazlara pek gitmiyor. Zaten _600 piksel_ olan genliği bir hayli azalıyor.


**Sonuç:**
Samsung Nc 10'da Ubuntu kullanılabilinir bir halde, fakat hantal olmasından dolayı ve Fn tuşlarının çalışmamasından dolayı maalesef akıcı bir şekilde kullanılmıyor. Windows bu konuda biraz daha başarılı. Tabi bu sadece bir denemeydi ve şu an web'de bulabildiğim çözümler doğrultusunda oluşan son halidir. Herhangi bir kişisel girişim yoktur, yani "_şunun loglarına bir bakayım belki bir şeyler çıkar_" olayına henüz hiç girmedim.

Sırada **Pardus** ve Pardus ile gelen **Kde** var. Ayrıca Xfce de kurup deniyeceğim. Onunla ilgili deneyimlerimi de sizlere aktaracağım.
