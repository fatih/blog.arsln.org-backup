---
date: '2007-09-19 16:08:40'
layout: post
slug: turk-japon-vakfi-ve-japonca
status: publish
title: Türk Japon Vakfı ve Japonca
wordpressid: '317'
categories:
- Hayat-Yaşam
tags:
- hacettepe
- hayat
- japan
- japanese
- japonca
- japonya
- türk japon vakfı
- tjv
---

![turkjaponvakfi.jpg](http://blog.arsln.org/image/turkjaponvakfi.jpg)Ankara Oran'da [Türk Japon Vakfı](http://www.tjv.org.tr/) vardır. **1992** yılında Japonya'yı zamanın başbakanı **Süleyman Demirel** ziyaret eder. Oradaki konuşmalar ve anlaşmalar doğrultusunda Türk-Japon ilişkisini daha da güçlendirmek adına bir vakıf kurmaya karar vermişler. Tabi hemen ardından bir bina inşa edilmedi. Aradan yıllar geçer. ve Japonya'daki bir kaç devlet kurumunun yardımıyla **1998 tarihinde** bu Vakıf açılır. Açılmasıyla beraber, Ankara'daki Japonya ile ilgili olan vakıflar da bu çatı altında birleşir. Bu sayede hem daha güçlü bir şekilde Japonya'yı tanıtabileceklerdi, hem de daha faydalı olabileceklerdi. Daha fazla ayrıntı için [Vikipedi sayfasını](http://tr.wikipedia.org/wiki/T%C3%BCrk-Japon_Vakf%C4%B1) ziyaret edin. 


Neden bunları anlattım şimdi ? Şu yüzden: Geçen yıl buraya uğrayıp Japonca dil kursu hakkında bilgi istemiştim. Çünkü Japonca'ya karşı aşırı bir ilgim vardı. Bu dili kesin öğrenmek istiyorudm. Kısmet bu seneyemiş. Haftaya Cumartesi günü **29 Eylül'de** ilk dersim başlayacak sorun çıkmazsa. Ankara'da Japonca öğrenmek isteyenler için bir çok mekan var. Benim burayı seçmemin en önemli sebebi, şehir dışında olması ve Japonya hükümeti tarafından desteklenmesidir. Eğitim kalitesinin ne düzeyde olduğunu bilmiyorum malesef. Çünkü Japonca öğrenmiş kimseyi tanımıyorum şu ana kadar. 

Peki neden Japonca öğrenmeye karar verdim ? Maddeler şeklinde yazayım.




	
  1. [Elektrik - Elektronik Mühendisliğinde](http://ee.hacettepe.edu.tr/) okuyorum. Hep görürüz özellikle elektronik konusunda çok ilerideler bu Japonlar. İcat etmedikleri alet yok. Bende ilerisi için işime yarar düşünce ile öğrenmek istedim. İlerisi için Japonya'da Master yapma hedefim de var, bu yüzden Japonca öğrenmek işime yarayacak. 



	
  2. Yıllardır Batı dilleri ile yatıp kalkıyorum. Yok ingilizce, yok almanca. Zaten birbirilerine benzerler bunlar. Türkçe de biliyorum. Şimdi düşünüyorum, hayat sadece Avrupa değil, hayat sadece Amerika değil. Bunun bir de **diğer tarafı** var. Kore var, Çin var, Japonya var, var da var. Biraz da bu kültürden bir şeyler öğrenmek istiyorum. Oradan kendime bir şeyler katmak istiyorum. Bunun yapmanın tek yolu da dil'den geçer. 



	
  3. Batı insanları, asya dilleri ile dalga geçmeyi sever. Çin,Çan,Cong, gibi kelimeler telafus eder, ve ne garip bir dil olduğunu bahseder. Kötüledikten sonra, bu dilin ne kadar zor olduğunu bizi her seferinde anımsatır. Sen bunu öğrenemezsin ne olsa, bak gül gibi dilimiz var. 26 harflik alfabe. Bize yeter. Git **Fransızca** öğren, git **Almanca** öğren, git **Ispanyolca** öğren, ama sakın ha Asya dillerine bulaşma. Onlar hem kötü, hem de sana bir şey kazandırmaz derler. Ben ise tam tersini düşünüyorum. Biz Asya'dan geliyorsak, bizim de orada bıraktığımız bir şeyler olduğuna inanıyorum. Japonca ile Türkçe arasında bir çok benzerlik olduğunu kaç kere gördük. Zaten Japonca'nın öğrenilmesi zor değil(miş), zor olan **Kanjileri** öğrenmekmiş. Bunu da daha önce bahsettiğim [5-Kasa sistemi](http://blog.arsln.org/verimli-bir-sekilde-yeni-bir-dil-ogrenmenin-formulu-5-kasa-sistemi/) ile kolayca halledebilir hale gelecek(elbette düzenli çalışma ile). Bu yüzden kafanızdaki önyargıları bir kenara koyun bence. 


	
  4. Yeni bir dil öğreniyorum, yani yeni bir kültür de. Bundan daha güzel ne olabilir ki :)





![japan.gif](http://blog.arsln.org/image/japan.gif)Biraz zaman geçtikten sonra, bir aceminin gözünden size **Japonca öğrenmenin izlenimlerini **anlatacağım. Belki bu işe hevesli olanların işine yarayabilir. Ayrıca Japonya ve Japonca hakkında [Goddess-artemis](http://goddess-artemis.blogspot.com/)'in [takip edilesi bir blogu](http://gaddesu-arutemisu.blogspot.com/) var. Onun dışında [Ortak Renkler](http://ortakrenkler.blogspot.com/) ve [Japonya'da Öğrencilik](http://white.ap.teacup.com/japonya/) blogları da çok güzel konular içeriyor. Ayrıca birde [Japonya.org](http://www.japonya.org) adında **Forum + Blog** şeklinde, bir çok bilginin bulabileceğiniz ve sorabileceğiniz bir site var. Her birinin rss'ine üye olup takip etmeye çalışın.

_(Not: Blog'daki tüm reklamları kaldırdım. Adsense'den kazandığım 12 dolar da Google'a kalsın. Bundan sonra bu şekilde devam edecek .İleride host'un masraflarını karşılayabilecek şekilde ziyaretci gelirse o zaman ekleyeceğim. Yoksa inanın böyle çok çok daha iyi. Aynısı yapmayı size de tavsiye ederim.)_

