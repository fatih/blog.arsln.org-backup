---
date: '2008-03-12 19:44:00'
layout: post
slug: sun-ve-google-seminerleri
status: publish
title: Sun ve Google seminerleri
wordpressid: '399'
categories:
- Gezegen
- Hayat-Yaşam
tags:
- google
- google türkiye
- java
- java duke mascot
- kgg
- odtü
- seminer
- sun
- sun microsystems
---

Bugün ODTÜ'de düzenlenene Kişisel Gelişim Günlerine katıldık [Halil](http://kirikkalem.blogspot.com/) ile. Her sene IEEE tarafından düzenlenen oldukça kaliteli bir şenlik(Bizdeki Linux şenliği gibi). Her ne kadar kişisel gelişim olsa da panelin ana teması mühendis adaylar için de kaliteli seminerler bulunabiliyor. Hatırlarsanız geçen sene de Google Mühendisi [Stig S. Bakken](http://www.pvv.ntnu.no/~ssb/) gelmişti ve güzel şeyler [duymuştuk kendisinden](http://blog.arsln.org/odtude-google-yazilim-muhendisinden-bir-seminer/). 

İlk seminer **Sun Microsystems **tarafından düzenlenen bir seminerdi. Katılım sayısı yüksekti. Sun ve ürünleri odaklı bir seminer oldu, ayrıca yurt dışından da **Mike Eberhardt** adlı bir gelmişti. Kendisi Sun da iç yazılım geliştirme müdürüymüş. Sunum'da kendi laptop'un(Bu da pembe bir [Asus EEE](http://blog.arsln.org/asus-eee-pc-hakkindaki-dusuncelerim/) idi) arkasında bir ubuntu stickeri gördüm ve seminer bitince biraz kendisiyle sohbet ettim. Cana yakın ve gülen biriydi. Bana bir çok yazılım şirketinde çalıştığını(bunların arasında Apple de var ve pek beğenmediğini söyledi), ve **Ubuntu** için de bir çok destekte bulunduğunu söyledi. Ben de gerçekten öyle, Apple'de çalışarak bir şey elde edilmez gibi bir şey dedim(Steve Jobs'un o eski ruhunu kaybedip daha tekelci olduğu için), sonra kendisi Açık Kaynağa inanmamız şart dedi, Sun şirketinin kurumsal olarak açık kaynağa en çok destek veren şirket olduğunu o yüzden de burada çalışmayı sevdiğini söyledi. Ayrıca kendileri bir tane [Java Duke](http://www.java.com/en/dukeszone/)oyuncağı hediye ettiler bana, aşağıdaki gibi:

![java.jpg](http://blog.arsln.org/image/java.jpg)

Onun dışında [Sun Acadamic](http://www.sun.com/solutions/landing/industry/education/sai/index.xml) altında üniversite öğrencilerine **150**'ye yakın kursu bedava verdiklerini, fakülteden bir **öğretim görevlisinin 5 dk içinde** üye olup 1-2 hafta içinde de üyelik bilgilerinizi onun vasıtasıyla alabilirsiniz dediler. Kursa katılıp Sun sertifikası almak da diğer türlü almaktan çok daha ucuz olduğunu öğrendim(Bu da düşündüğüm bir şey bakalım zaman ne gösterecek). Onun dışında Sun Kampüs Elçisi adında Sun içinde kendi üniversiteniz için tanıtım yapabilir ve bir nevi sun için çalışmış da olabilirsiniz.

Bu seminer bittikten sonra **Google sunumuna** girdim [Halil](http://kirikkalem.blogspot.com/) ile. Tam o anda ODTÜ'de açılan Türkiye'nin ilk oyun firması hakkında bir seminer de vardı, fakat son anda tercihimiz bundan yanaydı. Google'daki semineri [Mustafa İçil](http://sozluk.sourtimes.org/show.asp?t=mustafa+icil) verdi. Kendisi uzun süre **Microsoft **Pazarlama müdürülüğünü yapmış, oradan **Apple** yine Pazarlama müdürü olarak geçmiş, şimdi de son olarak Google Türkiye'deki pazarlama müdürü olmuş. Semineri de Google'un web için ne yaptığı ve web'in nasıl geliştiği hakkındaydı. Biraz Ağızdan ağza pazarlama'ya değinildi, Web'in gücü hakkında konuşuldu. Ayrıca kendilerinin de dünyada bir ilk olarak Google için Logo yapsana yarışmasını düzenlediklerini söyledi(diğer ülkelerdekileri çok ufak çaptaymış). Ben de seminer'de bu son zamanlarda artan sansürleme olayına nasıl bakıyorsunuz, örneğin bir Youtube kapatıldığında yaptığınız bir şeyler var mı, yoksa sadece öyle oturup yasağın kalkmasını mı bekliyorsunuz diye soru yöneltim kendisine. Kendisi böyle bir şey olduğunda Youtube'a bunu bildiklerini ve nedenini söylediklerini söylüyorlar, ayrıca bu konu hakkında da çalışmaları olduğunu söyledi. Bu seminer bence çok güzeldi, fakat benim için yeni bir şey pek yoktu, anlattığı çoğu şey bizim gibi içli dışlı olan kullanıcılar biliyordu. Bu ya da önümüzdeki ay Hacettepe'ye de gelecekmiş belki. 

KGG halen devam ediyor, yarın da uzay'da uzun süre kalmış bir bayan astronot da gelecek ilk defa Türkiye'ye ve şöylesi yapacak. Ben büyük ihtimal gidemeyeceğim ama güzel olacağından şüphem yok. 
