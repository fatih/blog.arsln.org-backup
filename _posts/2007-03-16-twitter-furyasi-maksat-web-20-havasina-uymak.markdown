---
date: '2007-03-16 17:50:20'
layout: post
slug: twitter-furyasi-maksat-web-20-havasina-uymak
status: publish
title: Twitter furyası, maksat Web 2.0 havasına uymak
wordpressid: '198'
categories:
- Bilişim
- Gezegen
- Hayat-Yaşam
tags:
- eleştiri
- tepki
- twitter
- web 2.0
---

![Twitter](http://arsln.org/image/twitter.jpg)Bu aralar sıkca Twitter'den her yerde duyar oldum. Şurada burada bir [Twitter](http://twitter.com/) furyası var ama bir anlam veremedim. Twitter nedir sorarsanız ben de tam anlamış değilim tek bildiğim insanlar  o an ne yapıyorlarsa onu yazıyorlar. Örneğin kahve içiyorsanız, ben şimdi kahve içiyorum diyorsunuz. Başkaları da bu yazdıklarınızı okuyabiliyor. Msn iletilerinde yazılanlar gibi desem daha iyi olur, msn iletindeki bu yazıları daha geniş bir platforma taşımışlar. Herkes kendi dilinde yazıyor, çoğunlukla tabi ingilizce. Türkçe Twitter çıkar mı bilmem, fakat Twitter kendi içinde gruplar ya da dillere ayrılırsa bu da mümkün olur. Peki bunun bize bir yararı ya da zarar var mı sizce ? İnsanlar neden kullanır Twitter'i ? 

Birilerinin bu hoşuna gitse de insanların neden her şeyi anlattıklarını anlamıyorum. Hadi anladım, bir **Web 2.0** denen bir şey var, insanlar paylaşarak bir şeyler yapıyorlar, ve bu da herksin işine geliyor. [Flickr](/photos/ftharsln)'de fotoğraflarımızı yayınlıyoruz, [Last.fm](http://www.last.fm)'de dinlediklerimizi paylaşıyoruz, Bloglarımızda özgürce konuşup, bazen de dertlerimizi döküyoruz ortalığa. [Sosyomat](http://www.sosyomat.com/) gibi siteler sayesinde ilgi alanlarımızı başkalarına gösteriyoruz, komik komik haretkler ile başkalarını güldüreceğiz diye film çekip bunu [Youtube](http://www.youtube.com) ekliyoruz. [Google Belgeler](http://docs.google.com/?hl=tr&pli=1) , [Zoho](http://www.zoho.com/) gibi yerlerde başkaları ile belgelerimiz topluca düzenleyebiliyoruz, [Facebook](http://www.facebook.com/) gibi yerlerde insanlar üniversite hayatları hakkında bilgiler paylaşıyor, [Digg](http://www.digg.com) sayesinde sevdiğimiz siteleri hep beraber yüceltip daha çok kişilerin okunmasını sağlayabiliyoruz. 

Demek istediğim o kadar bilgiyi paylaşır hale geldik, birileri isterse bir kişinin hemen anında ne yaptığını, nerede oturduğunu ne içer ne eder herşeyi öğrenebilir. İnanıyorum ki ileriki yıllarda bu piyasa üzerine kurulmuş özel kurumlar mantar gibi türeyecek. Özel denen hiç bir şey kalmamış. Başlıkta neden Twitter dedim, çünkü Twitter bu halkanın son üyesi. Ve bir o kadar saçma diyebilirim. Bir gireyim bakayım dedim, binlerce insan, saçma saçma beni ilgilendirmeyen şeyleri yazıp duruyorlar. Bana bir yararı var mı ? **Yok**. Onlara bir yararı var mı ? **Yok**. 

Peki insanlar neden Twitter'i kullanır hale geldi ?

Bunu cevabı çok basit, herkes girmiş yazıyor ben de yazayım diyor insan. Ha ben kötü demiyorum, severek kullandığım onlarca hizmet var, fakat sırf Web 2.0 havasına uyalım diye böyle insanların  kendilerini bin bir şekle sokmalarının da anlamı yok. Kardeşim insan herşeyini paylaşır mı yahu. Adam dökmüş resmen, şu an tırnaklarımı kesiyorum, birazdan lavaboya gidecem, 1 saat önce çamaşırları yıkadım ... Uzar gider, girip bir bakarsanız ne demek istediğimi anlarsınız.

Bir 10 yıl sonra George Orwell'in **1984** kitabındaki gibi bir duruma düşersek o zaman şu anki zamanın kiymetini de daha iyi anlarız gibi. Bu konuda dikkat etmediğimiz sürece, herşeyi hafife alıp, Twitter gibi saçma Web 2.0 furyalarına katılırsak başımıza daha çok şey gelir. Aman ha diyorum ! 


