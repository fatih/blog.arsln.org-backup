---
date: '2007-03-10 01:04:48'
layout: post
slug: google-reader-verimli-kullanmak-kisayollar
status: publish
title: Google Reader'i verimli kullanmak (kısayollar)
wordpressid: '192'
categories:
- Bilişim
- Gezegen
tags:
- google
- google reader
- ipucu
---

En iyi web rss okuyucularından biri olan [Google Reader](http://www.google.com/reader/view/)'i daha verimli kullanabilmek için bir çok yol var. Bu yazımda sunulan kısa yolları tanıtacağım. İlk başta bilmediğiniz için unutabilirsiniz fakat bu kısayolları sürekli kullanırsanız, hem unutmamış olursunuz hem de çok avantajlı olmuş olur. 

![Google Reader](http://arsln.org/image/googlereader1.jpg)


Kısa yollar sırayla şu şekilde:




	
  * **j**ve **k** tuşları ile ileri ve geri gidebilirsiniz. Özellikle **j** tuşu ile tüm yeni yazıları çok hızlı şekilde okuyabilirsiniz. Eğer görüntü olarak liste şeklini seçtiyseniz, **n** ve **p** tuşları ile istediğiniz yazıları seçebilirsiniz. Yazıları açıp okumak için de o zaman **o** tuşuna basmanız yeter. Bunlar açılmış ve ya kapanmış listedeki siteleri gezmek için.



	
  * Sol tarafdaki klasörler  daha doğrusu etiketlendirdiğiniz yazıları dolaşmak için de yine aynı tuşlar fakat shift eklenmiş hali ile lazım. Yani örneğin bir sonraki klasöre geçmek için **shift + n** , ve o klasörü açmak için **shift + o** basmanız yeterlidir. Zaten hemen hemen aynıdır.



Gelelim şimdi daha güzel örneklere.



	
  * Örneğin Linux ile etiketlendirdiğiniz 20'ye yakın rss beslemesi ekli. Fakat başka bir yazı okuyorsunuz. Bu yazılara gitmek için **g ve sonra t** tuşlarına basıp, oradan Linux'u yazmanız yeterlidir. g ile t tuşları go tag anlamına geliyor, yani etiketlere git anlamaında. Bu sayede karşınıza bir etiket bulutu çıkıyor.



	
  * Peki etiket bulutu değil de, örneğin 100'e yakın site ekli, ve siz Gezegen Linux'e ait beslemeleri okumak istiyorsanız. Etiket de eklemediniz. Bu durumda ise **g ve sonra u** tuşlarına basabilirsiniz. Bu sefer karşınıza ekli olan tüm siteler gözükecek. Gezegen Linux'u okumak için de ge.. tuşlarına basarsanız ulaşmış olursunuz.



	
  * g ile başlayan bir kaç tane kısa yol da.Bunlardan biri **g ve h**. Bu da tahmin ettiğiniz gibe Home klasörüne gider(Go Home). **g ve s** tuşları ile de işaretlediğiniz yazılar gidersiniz(Go Starred). Tüm yazılara gitmek için de **g ve a** tuşları yeterlidir(Go All). (_Not: g tuşları aynı anda basılmayacaktır, ard arda olması gerekiyor yani ilk önce g sonra diğer tuş_)



	
  * Şimdi de yazılar hakkında bir kaç noktaya değinelim. Beğendiğiniz bir yazıyı **s** tuşu ile işaretleyebilirsiniz(Starred). Bu sayede İşaretlenmiş yazılar klasöründe görebilirsiniz. Örneğin zamanınız olmadığı zaman yazıyı işaretleyebilir ve sonra başka bir zaman okuyabilirsiniz. **Shift + s** tuş kombinasyonu ile de yazıyı paylaşabilirsiniz(Shared). Nedir bu işaretlenen yazılar peki ? Bu klasöre eklenen yazılara bir rss beslemesi ve kendine has bir sayfa tahsil ediliyor. Bu sayede örneğin kendi blogunuzda google reader'deki yazıları yayınlayabilirsiniz. Beğendiklerinizi başka insanlar ile paylaşabilirsiniz. 



	
  * 
Bazen de olur ki, yazılar tam ortadan kesilmiş. Devamını okumak için siteye gitmek lazım. Bunu için de **v** tuşu ile ayrı bir pencerede açabilirsiniz o yazıyı. Eğer Firefox kullanıyorsanız, ayrı bir sekmede açılacaktır. Yazıyı beğendiğiniz ve ona etiket eklemek istiyorsunuz. Bunu da  **t** tuşu ile yapabilirsiniz(Tag). Yazıyı okunmuş olarak işaretlemek için de **m** tuşu yeter. Peki tüm yazıları okunmuş olarak işaretlemek için ne yapmalı ? Onun için de **shift + a** tuş kombinasyonu işimizi görür.



	
  * Son olarak da **1** ve **2** tuşları ile görünüm şeklini değiştirebilirsiniz. Sol tarafdaki yan menüyü kapatmak için **u** tuşuna basabilirsiniz. Ayrıca bu birde  **F11** tuşu ile Firefox'u tam ekran yapıp okumak için daha fazla yer ayırabilirsiniz.





Buraya kadar geldiniz ve bunların hepsini okudunuz, işinize yarayacak çok şey de oluştu. Peki bunları unutmayayım bir kenara not edeyim diyorsanız sizin için iyi olur, yok onunla uğraşacam diyorsanız, Google sizin için bunları bir kenara not aldı zaten. Herhangi bir zaman **? **işaretine basarsanız tüm kısayolları anlık ileti olarak görürsünüz. 

Umarım açıklayıcı olmuştu yazı, sormak istedikleriniz buradan sorabilirsiniz. Bir sonraki yazımda Google Reader için kullanışlı yazılımları ve hack'leri yazacam.






