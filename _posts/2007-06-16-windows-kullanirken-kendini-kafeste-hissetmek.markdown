---
date: '2007-06-16 16:22:15'
layout: post
slug: windows-kullanirken-kendini-kafeste-hissetmek
status: publish
title: Windows kullanırken kendini kafeste hissetmek
wordpress_id: '260'
categories:
- Gezegen
- Hayat-Yaşam
- Linux
---

![kafes.jpg](http://blog.arsln.org/image/kafes.jpg)Zaman zaman Windows'a geçiş yapmak zorunda kalıyorum. Özellikle donanım seviyesinde işlemler yapmak zorunda kalırken(Telefonum için harita yüklemek, ya da Modem'in yazılımını güncellemek gibi). Bunun dışında pek bir işime yaramıyor, oyun oynamadığım için bilgisayarının bir köşesinde yıllardır duruyor(2 senedir kurulu). Bu işleri yaparken de kendimi hiç iyi hissetmiyorum. Zorla duruyorum Windows'da. Şu iş bitse de çıksam diyorum. Yıllardır Linux kullanıyorum ve beni bu ortamla [tanıştıran](http://forum.linux-sevenler.org/) [herkese](http://debian.org.tr/) de tekrar tekrar teşekkür etmek istiyorum. Bu süreç içinde Linux kullanımından dolayı bir takim alışkanlıklar edindim diyebilirim. Bu alışkanlıklar ilk başta bir takim insanlara zor ya da anlaşılmaz gelse de, hayatı ne kadar kolaylaştırdığı inkar edilemez. En azından benim için. Bu alışkanlıklar Linux'da beni çok mutlu ederken, işlerimi verimli bir şekilde yapmamı sağlarken, Windows'da işkence gibi olabiliyor. Nasıl mı ?



Örneğin çoklu masaüstü desteği, yada arka planda çalışan 6 adet terminal. Ben öyle alışmışım ki, Firefox 1'inci masaüstüne, Xchat 2'inci masaüstüne, ve toplam 7 tane masaüstüm var. Bunlardan bir kaçı boş olur genellikle. Bu benim açımdam büyük bir kolaylık. Kafam rahat oluyor, her şey yerli yerinde. Gelelim Windows açısından olaylar nasıl. Ara sıra malesef işim düşüyor, saçma firmware güncellemeleri, ya da sadece windows için yapilmiş sürücüler gibi. Her neyse. Şimdi bir uygulama açıyorsunuz, derken bir tane daha, bir tane daha toplam 5-6 tane açık olmuş oluyor. Birinden birine geçmek o kadar zorlaşıyor ki benim için, dengemi yitiriyorum resmen. Hangi pencere nerde. Bilemiyorsun. Birini seçince diğeri onun üzerine gelebiliyor, ya da arkasında oluyor. Sonra onu küçültmeye çalışıyorum. Fakat sonra yine işime yarıyor ve yine aşağıda ona tıklamam gerekiyor. Yani böyle insanı çok acayip bir şekilde yoruyor. Nefes alamıyorsun sanki. 

Bir başka örneğe gelelim, Xfce altında alt+sağ fare tıklama ve  alt+sol fare tıklama ile herhangi pencereyi istediğim yerine tıklayabilir ve istediğim şekilde oynatabilirim ve ebatlarını değiştirebilirim. Bu özellik Gnome'da orta tuş ile oluyor. Her ne kadar basit görünse de çok işime yarıyor. Windows'da böyle bir şey yok tabi. Pencereyi küçültmek için illa pencerelerin köşesine kadar gitmem lazım fare ile. Buna mecbur muyum ? İşkence gibi oluyor. Köşelere kadar gidip, o köşeyi isabetlemek. Ne kadar verimli bir şey tahmin edemezsiniz. Halbuki bu alt tuşu ile istediğim yerden tutabilir, ve sağ fare tuşu ile istediğim gibi değiştirebilirim. 

Bunlar tabi sadece masaüstünün sağladı özellikler, bunların dışında uçbirimi(konsol) gibi çok nefis şeyler de var. Bir klasörü hemencik başka bir yere kopyalamak isteyince bunu 5 saniye içinde yapabiliyorum. Fakat gel gör ki Windows'da bunu yapmak iğrenç bir hal alabilir. Bazen bir sürü dosya alıyorum, bunları da 1 2 3 4 .. gibi klasörlere ayırıyorum. Bu klasörleri mkdir 1 2 3 4 5 ... yazark hepsini aynda anda oluşturabiliyorum. Hiç uğraşmıyorum. Peki ya Windows'da nasıl bu işler. Sağ tıkla > Yeni klasör, sonra bir daha da, sonra bir daha da. Bunları yaparken yine fare kullanmak lazım. 

Windows fareye o kadar bağımlı ki, fare olmadan bir çok şeyi yapamıyorsunuz. Hal böyle olunca, benim gibi konsolu çok kullanan insanlar zorlanıyor Windows kullanırken. Daha önce de [anlatmıştım](http://blog.arsln.org/linux-manpage-sayfalarindaki-c-fonksiyon-bilgileri/) örneğin, okulda Lab dersinde ödev verildi ve bizden bunun çözümü istendi. Diğerleri 20 dk'da işlerini bitirirken, ben 30-40 dk uğraştım. Peki neden ? Çünkü vim kullandığım için. Halbuki vim ile ben onların 20 dk'da yapacağı işi 5 dk'da yapabilirdim. Şimdi diyebilirsiniz, windowsda vim kullanılıyor. Tamam o konuda haklısınız, fakat size ait olmayan bir bilgisayarın başına oturduğunuzda, hiç vim kurulu olduğunu gördünüz mü ? Ben şu ana kadar hiç görmedim. Üniversiteler'de bile yok.(Hoş, ödevi bile tıpa tıpa aynısını, noktasını bile değiştirmeden ingilizce bir siteden alan kişilerden ne beklenir).

Sonuç olarak daha eklemediğim o kadar şey var ki, bunlar üst üste eklenince ortaya değişik bir potre çıkıyor. Bir anda o çok övünülen kullanabirlik, kullanıcı dostu Windows, sizin için tam tersi olu veriyor. Kullanamıyorsunuz bile. Şu ortamdan kurtulsam diye zamanı iple çekiyorsunuz. Sanki sizi biri almış ve bir kafe koymuş gibi. Eliniz, kolunuz bağlı. Acaba bu sadece bana mı oluyor,  yoksa sizlerde de aynısı oluyor mu ?

_[Fotoğraf : [peewee82](http://www.deviantart.com/deviation/56025703/)]_
