---
date: '2007-07-11 20:45:52'
layout: post
slug: web-uzerinden-parasini-kazananlar-mobil-hayatin-farkina-varsinlar
status: publish
title: Web üzerinden parasını kazananlar mobil hayatın farkına varsınlar
wordpressid: '274'
categories:
- Bilişim
- Hayat-Yaşam
---

![blackberryprayer.jpg](http://arsln.org/image/blackberryprayer.jpg)Yeni aldığım N95 tüm özelliklerini yavaş yavaş keşfetmemle berabar, mobil hayatın neler getirdiğini de görür oldum. Google Şehri zamanında her türlü haberleri girerdim. Özellikle Google'un mobil telefonlara yönelik hazırladığı hizmetler yönünden. Banane ki derdim. Sanki çok işime yarar derdim her zaman. Fakat görüyorum iş çok farklı yerlere gider oldu. [Todoist](http://todoist.com)'e eklediğim yapılacaklar listeme dün okulda wifi üzerinden bağlanıp kolayca görebildim. Mail'lerime Google Gmail uygulaması ile baktım. Biraz da haber okudum(Google Reader üzerinden). 

Önceden bilmediğim bir çok sitenin mobil sürümünü arar oldum. Çünkü mobil sürümü olunca hem gezmesi daha kolay oluyor, hem de yüklemesi de hızlı oluyor. Tahminen **2 yıl **sonra kullanıcı sayısı **3-4 kat** daha da artacak. Almanya'daki arkadaşlarım **15-20 euro** ödeyerek cep telefondan sınırsız internet paketleri alıyorlar. Böylelikle her zaman her yerde her şeyi kontrol edebiliyorlar. Bizim burada bu olmadığından en az 2 sene geçmesi lazım. Ya da benim gibi açık wifi istasyonlarına bağlanmak gerekir. Fakat wireless özellikli telefonlar da hemen hemen hiç yok. Daha yeni yeni artmaya başladı. 

Mobil hayatın **farkına varın** dedim, çünkü dünya yavaş yavaş oraya kaymaya başlıyor. Önce bunun farkında değildim, bu işin içine girmeyen birinin de farkına varacağına inanmıyorum. Farkına varmak ile kastettiğim özellikle geliştiricilere yöneliktir. Gelişitiriciler artık mobil aygıtlara yönelik siteler kurmaya çalışırlarsa, ya da daha da iyisi mobile aygıtlara yönelik uygulamar geliştirirlerse çok para kazanabileceklerdir bu işte. Benim gibi bir blog okunmaz olabiliyor mobil bir alette. Bu yüzden mümkün oluyorsa sitenizin **küçük bir ebatını** da okuyucularınıza sunun. Sizlere çok teşekkür edeceklerdir. 

Henüz piyasa daha yeniyken bunu değerlendirin. İleride kesinlikle bunun **meyvelerini toplayacaksınız**. Her yerde internete'e ulaşabilirsiniz. Fakat şu anda bile herkesin bir cep telefonu var. Çevrenize bir bakın, bir çoğun cep telefonu vardır. Bu yüzden mobil olarak yapılan işe internet üzerinden yani masa başında yapılan işi **geçeceğine** inanıyorum. Er ya da geç bu olacak. Belirli konularda kabiliyeti olanlar bu alanda çok para kazanabilirler. Tren henüz kalkmış değil.



