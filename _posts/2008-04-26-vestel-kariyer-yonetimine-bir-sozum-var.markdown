---
date: '2008-04-26 21:58:06'
layout: post
slug: vestel-kariyer-yonetimine-bir-sozum-var
status: publish
title: Vestel Kariyer yönetimine bir sözüm var
wordpress_id: '420'
categories:
- Bilişim
- Hayat-Yaşam
tags:
- staj
- vestel
- yazı
---

Bundan 2-3 hafta önce arkadaşlarım bana Vestel'de staj yapabileceğimi, bunun için vestelkariyer.com sitesine girip bir form doldurmam gerekmemi söylemişlerdi. Onlar başvurmuştu, ben ise pek emin değildim. Sonra bir akşam üstü Vestel'e başvurayım diye sitelerine girmiştim ve şu  satırlarla karşılaşmıştım:


> Sayın ziyaretçimiz,
Sitemiz **Microsoft Internet Explorer Versiyon 5.5** veya daha üzeri ve **1024x768** çözünürlüklü ekranlar baz alınarak hazırlanmıştır,

Diğer browser (Gözatıcı) uyglamalar ile test edilmemiştir, dolayısıyla sitemizde bulunan bazı fonksiyonlar çalışmayabilir.

Vestelkariyer Yönetimi.


Başlarım bu işe deyip kapatmıştım sayfayı. Aklımdan Virtualbox'daki windows ile girip başvurmak vardı, fakat gerek duymamıştım(asıl yapmak istediğim başka bir yer var, o yüzden sıcak bakmadım).

Geçenlerde bizim okula Vestel gelmişti. İnsan kaynakları ekibi ve bir tane Ar-Ge mühendisi ile beraber bize Vestel'de işlerin nasıl yürüdüğünü anlatıyorlardı. Ayrıca 1 kişiyle bedava laptop, 5 kişiye de Vestel'de staj olanağı çekilişi vardı. Seminer bittikten sonra biz çıkışta in-ka'dan biriyle konuşmaya başlamıştık. Fakat benim bir kaç söyleyeceklerim var bu konuda.

Sayın Vestelkariyer Yönetimi.

Siteyi sizin yapmadığınız gayet iyi biliyorum, tek temenim acilen adam gibi bir tasarımcı bulup siteyi bu komik durumdan kurtarmanızdır. Seminer günü inovasyon inovasyon demek kolay tabi, halbuki basit bir web sitesinde sınıfta kalıyorsunuz. Ayrıca dünya'da saymayacağım yüzlerce şirket bu konuya hassas davranırken, sizler hala bu işi öğrenememişsiniz, o yüzden lütfen biz Türkiye'nin en şu bu şirketlerinden biriyiz, hatta dünyadaki bilmem kaçıncı şu şirketiyiz demeyin.

Size bu konuda başarılar dilerim.
