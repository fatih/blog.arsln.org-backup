---
date: '2008-04-05 00:27:48'
layout: post
slug: qt-hakkinda-yeni-bir-python-kitabi-siparisi
status: publish
title: Qt hakkında yeni bir Python kitabı siparişi
wordpressid: '410'
categories:
- Gezegen
- Programlama
tags:
- amazon
- kitap
- pyqt
- python
- qt
- rapid gui programming
---

[![Rapid Gui Programming with Python and Qt](http://blog.arsln.org/image/rapid_python.jpg)](http://blog.arsln.org/image/rapid_python.jpg)Kredi Kartı kullanmadığım için genellikle yurt dışı alışverişleri mümkün olmuyor. Bildiğiniz gibi Paypal hesabınız varsa bile ona para aktarmak için yine kredi kartı ihtiyacı doğuyor. Geriye de iki seçenek kalıyor: Ya Garanti bankasının uyguladığı **sanal kart** gibi bir kart ile alışveriş yapmak(ki bende kapattım garanti hesabımı) ya da bir arkadaşınız vasıtasıyla almak. Ben de öyle oldu nitekim, Irc'de [Serkan abi](http://www.heartsmagic.net/) sağ olsun alabileceğini söyledi ve bu akşam da alımı gerçekleştirdi. Ona da buradan teşekkür ederim. 

Hatırlarsanız bundan yaklaşık 1 sene öne **Learning Python **kitabını [sipariş vermiştim](http://blog.arsln.org/python-ogrenmek-icin-engel-kalmadi-artik/).  Zamanımı iyi kullanabilseydim belki farklı olabilirdi, her neyse Learning Python kitabı bitti gibi bir şey. Kitap güzeldi ve bir çok şeyi öğretti, tabi yine buna rağmen bol bol alıştırma yapmak lazım yoksa bir dili iyi bir şekilde öğrenmek mümkün değil. Başka şeyleri yazarken de zaten bol bol açıp bakıyorum. Kitabın üçüncü sürümü de çıktı hatta, almak isteyenlere tavsiye edebilirim. 

Artık yavaş yavaş Gui programlama hakkında bilgi edinirken **Qt** ilgimi çekmeye başladı. Bu yüzden Google'da belgeler aramaya başladım, başlangıç için güzel belgeler edindim. Fakat bir kitap aşığı olarak bir kitap alıp onunla çalışsam çok daha iyi olur diye düşündüm. Biraz araştırmadan sonra ["Rapid GUI Programming with Python and Qt"](http://www.amazon.com/Programming-Python-Prentice-Software-Development/dp/0132354187) kitabına karar verdim. Başlangıç için herkes tarafından tavsiye edilen, ve **Qt4** gibi yeni kütüphaneler hakkında bilgiler içeren bir kitaptı. Tahminen 1 ay sonra kitap ellime ulaşır, çünkü diğer kitap da 1 ay sonra [gelmişti](http://blog.arsln.org/python-kitabim-geldi-bu-sabah/). 

