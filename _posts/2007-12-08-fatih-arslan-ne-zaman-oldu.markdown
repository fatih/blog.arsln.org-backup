---
date: '2007-12-08 12:40:45'
layout: post
slug: fatih-arslan-ne-zaman-oldu
status: publish
title: Fatih Arslan ne zaman öldü ?
wordpress_id: '367'
categories:
- Hayat-Yaşam
---

[![Kelsterbach gecesi](http://farm2.static.flickr.com/1233/1225593476_2ff8c2f3ca_m.jpg) ](http://www.flickr.com/photos/ftharsln/1225593476/)Bugün böyle biri arama yaparak gelmiş siteme. Bu arama kelimeleri beni gerçekten çok güldürebiliyor(korkutmuyor da değil). Bir kelime için de bu girdi'yi yazmayacaktım fakat bu yaz bununla ilgili Almanya'da geçen bir olayı anlatmak istiyorum sizi. 

Bundan 4-5 ay önce Almanya'dan Harun adında bir arkadaşım aramıştı bizi. Kardeşim telefonu açmıştı ve konuşmuştu.  Ben de şaşırmıştım haliyle, çünkü genellikle net üzerinden konuşurduk, bu telefon da nereden çıktı birden böyle ? Onlar konuştuktan sonra ben aldım telefonu, ne var ne yok derken telefon görüşmesi bitti. Kardeşime sordum neden aramışlar haberin var mı diye, bir şey söylemedi. Her neyse, bu yaz Almanya'dayken milleti göreyim diye şehir merkezine gitmiştim. Cuma günüydü herhalde, Cuma namazına da gitmiştim. Çıkışta ise herkes bana bakıp duruyordu. Çoğu kişi ile selamlaştım, hal hatır sordular.  Böyle her sene birbirimizi görünce insan seviniyor haliyle. Sonra aralarından biri çıktı, dedi abi adam yaşıyor işte. Allah allah dedim, ne diyor bunlar. Evet bende şaşırdım diyorlar. Hakkaten adam yaşıyormuş dediler. Sordum, nasıl yani yaşıyor diye ? 

Sonra demesinler mi, abi biz seni motor kazasında öldük biliyoruz. Hatta çoğumuz üzülmüştü. Kelsterbach'da(doğup büyüdüğüm şehir) biz böyle duyduk, herkes de öyle biliyor dediler. O gün ne kadar şaşırdım inanamazsınız. Sonra Harun'u gördüm, dedim bu ölüm muhabetti nedir ortalıklarda dolanan. O da Fatih vallah bir gün ölüm haberini duyduk, ben de seni aramıştım, evi yani. Sonra baktım ki sen yaşıyorsun, ama milleti bilirsin herkes seni öldü biliyor, ağızdan ağıza dolaştı böyle. Yani bundan 4-5 ay önce aramalarını sebebi de buymuş. 

Bu ölüm muhabetti de sonra öğrendim ki, benim ispanyol bir arkadaşım kaza yapmıştı. Hastane'de komada yatıyordu geldiğimde. Meğersem o zamanlar da Fatih'in arkadaşı motor kazası yapmışi hastane'deymiş, ölebilir demişler. Ee bizim millet de bunu evire çevire bu hale getirmiş. 

Yani beyler, buradayım ölmedim, Fatih Arslan da daha önce hiç ölmedi(allah korusun), Google'da böyle aramalar yaparak da buraya gelmeyin.(Aradığınız Fatih Arslan başkasıdır muhtemelen)
