---
date: '2008-03-12 16:20:36'
layout: post
slug: cemil-mericten-bu-ulke
status: publish
title: Cemil Meriç'ten Bu Ülke
wordpressid: '396'
categories:
- Hayat-Yaşam
- Sanat
tags:
- bu ülke
- cemil meriç
- kitap
- tanıtım
---

![buulke1.jpg](http://arsln.org/image/buulke1.jpg)Okuyup beğendiğim ve herkese tavsiye ettiğim nadir kitaplardan biri. Okuduktan sonra, keşke daha önce okusaydım bunca sene neredeydim diye kendime sormadan edemedim. Buradan herkese söylüyorum tekrardan, bu şahısı tanıyın tanıttırın ve eserlerini de okuyun okutturun. Okurken not aldığım, Bu Ülke adlı kitabından bir kaç alıntı:



> Bu satırları kendimi tanımak için yazıyorum. Tanımak ve tanıtmak. İnsanın kendisini tanıması yetmez, başkalarına da tanıtması gerek. 







> İstanbul'da çıkan ilk yazılarım tercüme bürosunun kepazeliklerini teşhir eder. Ben edebiyata sürünerek girmedim, prens olarak girdim, şövalye olarak girdim ve Palas Atena gibi zırhlarımla doğdum. İlk yazımla son yazım arasında büyük bir fark olacağını sanmıyorum. Ağaç dal budak salmış,büyümüş, o kadar. 






> 
Münakaşa eden iki insan, aynı graniti yontan iki heykeltıraş, hakikati arayan iki yol arkadaşı. Hedefi, tahrip değil, terkiptir bu kavganın. Mağlubun muzaffer olduğu tek yarış...






