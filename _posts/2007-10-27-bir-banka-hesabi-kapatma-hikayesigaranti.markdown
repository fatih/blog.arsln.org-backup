---
date: '2007-10-27 22:22:10'
layout: post
slug: bir-banka-hesabi-kapatma-hikayesigaranti
status: publish
title: Bir banka hesabı kapatma hikayesi(Garanti)
wordpressid: '331'
categories:
- Hayat-Yaşam
tags:
- banka
- garanti
---

![garanti.jpg](http://arsln.org/image/garanti.jpg)Cuma günlerim boş olduğundan ve vize haftasının da yaklaşmasıyla beraber kendimi Ankara göbeğinde buldum iki gün önce. Yapmam gereken işler vardı, kitap almak gibi. Kitap almadan önce dedim ki uzun zamandır kapatmak isteyip de bir türlü zaman bulamadığım şu kapatma işini de halledeyim. Python kitabı almak için Garanti Bankasından vadesiz bir hesap açtırıp içine de biraz para koymuştum. Açtırırken birde mecburi 30 ytl'lik bir sigorta yapmışlardı zamanında. Bunu neden anlatıyorsun diyenlere, sonra değineceğim bu noktaya.

Kapatmak istedim çünkü bana pahalı geldi. Yani **30 ytl + 46 ytl yıllık** havaya harcamak istemedim. Ha karşılığında gündelik bir kullanımım olsa tamam derdim, çünkü Garanti'nin hizmetleri gerçekten çok güzel. Ona diyecek bir şeyim yok. Her neyse gelelim şu bizim kapatma olayına.

Hesabımı Kızılay'daki şube'den açtırdığım için oraya gitmem gerekiyordu, bizim buradaki boş ve işlevsiz Garanti Şubelerinden kapatmam olmuyormuş teknik sebeblerden dolayı. Neyse bilmiyorum tabi bu teknik sebebleri. Girdik Kızılay şubesine, bir numara aldım ve bekledim biraz. Ardınan sıram geldi ve dedim ki kapatmak istiyorum hesabımı. Tamam dedi hanımefendi, içinde biraz para var, onu size vereyim sonra şu kenardaki masaların birinden kapatmanız gerekiyor dediler. Tamam dedim. İçindeki parayı aldım ve boş olan masalardan birine oturdum 

Bu sefer yine aynı şeyi söyledim, dedim ki kapatmak istiyorum. Tamam dedi sorun değil. Sonra bir iki işlem sonra hanımefendi şunları söyledi "**Fatih bey, hesabınızda 0.05 YTL kalmış ve Sanal Kart'ınızda da 0.05 YTL borcunu var, bunu kapatmanız lazım. Yoksa Sanal kartınızı kapatmanız mümkün olmayacaktır"**. Dedim allah allah, 5 kuruş nasıl kalır hesapta, birde 5 kuruş da sanal kartımda nasıl borç olur. Tamam dedim, gülerek cüzdanımı çıkartarak, hanımefendiye 5 kuruş verip olayını biteceğini umuyordum. Tabi istenildiği gibi olmadı. Hanımefendi: "**Yok böyle olmaz, internet bankacılığı aracıyla hesabınızdaki **5 kuruşu** sanal kartınıza aktarmanız gerekiyor efendim" **dedi. Ha şöyle daha güzel, o zaman işim bitti herhalde dedim, yapın da hemen gidecem dedim. Ama şu cümleler beni orada bitirdi resmen: **"Yok ben yapmam imkansız, internet'den girip kendiniz yapmanız lazım"**.
**
La havle vela kuvette.** Şimdi benim işim gücüm yok **5 kuruş** için internete girip bu işlemlerimi mi yapmam gerekiyor. Hayır şimdi 1 dk'ımı bile almaz, ama ben Kızılayın ortasyındayım, hem internet şifrem de yanımda yok, uzun bir şey olduğu için bilgisayarımda dedim. Tabi karşımdaki inat mı inat. Yok diyor, yapmamız mümkün değil. 

Neyse ben'de şifre mifre yok ama en azından Garanti Bankasının önündeki internet terminalerin birinden deniyeyim dedim. Giriverdim, müşteri no'yu girdim, parolayı girdim(bu aklımdaydı). Ardından vasat bir resim ile güvenirliğimi ölçüp, şifre isteme bölümüne girdim. Orada da **"şifremi unuttum"** kısmı vardı. Tabi sevindim, çünkü amacım bir an şu 5 kuruşluk işi halledip yoluma devam etmekti. Tıkladım oraya, ve annemin kızlık soyadını ilk ve son harfini istediler. Onlara girdikten sonra Turkcell hattıma şifre yollanacaktı. Fakat cep telefonumda Avea hattım takılıydı. Allah dedim, inşallah **cüzdanımdadır** dedim, şöyle herkesin ortasında cüzdanımda sim-kart arıyorum. Buluverdim, zar zor çıkardım ve taktım Turkcell'i. Ardından şifreyi gönderdim kendime. Yolladıktan sonra bir daha giriş yaptım, bana gönderilen şifreyi girdim, ve baktım ki **Parolamı** değiştirmişler, ve **3 dk** içinde parolayı yazmam gerekiyor. O sırada kağıt kaleminiz yoksa yanınızda yandınız çünkü salak pencere kendiliğinden 3 dk sonra kapanıyor. Allahtan cep telefonu vardı da yazıverdim. 

Sonunda hesabıma girdim, ve vadesiz hesabımdaki 5 kuruşu sanal kartıma aktardım. Bu arada bir 30-45 dk bu 5 kuruşluk işe gitti. Bunların ardından tekrar hanımefendinin yanına gittim, dedim 5 kuruşu aktardım sanal kartıma. Tamam dedi, biraz bekledim sonra bekledi bekledi şunları söyledi:** "Fatih bey üzerinizde bir sigorta olduğu gözüküyor. Yenilenmiş onu da kapatmamız lazım"**. Nasıl yenilendi ? Hani şu ilk başta zoraki 30 ytl'lik sigorta var ya, işte o sigorta benden habersiz kendi kendini yenilemiş. Dedim benim haberim yok, kimseye de uzatsın diye talimat vermedim dedim. Hanımefendi de, vermenize gerek yok, sizi yormamak için biz sizin yapıyoruz gibi, içi boş laflar söyledi. Sonra dilekce yazdım kapatmak için verdim. En sonunda tam bitecek sanıyordum ki, bana Sanal kartı haricinde hepsini kapatıldığını söyledi. Sanal kartı da ben iptal edecekmişim internet aracılıyla. Tamam dedim yaparım. Ayrıldım oradan. 

Bugün giriyorum evden **Garanti.com.tr**'ye. Kapatmak istiyorum. Sanal kart  bilgileri gözüküyor, ama kart kapatmak için hiç bir buton yok. Oysaki yan menüden kolayca kart oluşturabiliyorum. Sanal kart yardım menüsüne giriyorum, Garanti'den şu sözler yazıyor:

**Sanal Kartınızı 444 0 333 Alo Garanti'yi arayarak iptal ettirebilirsiniz.**


Garanti sen bizim herşeyimizsin. 


