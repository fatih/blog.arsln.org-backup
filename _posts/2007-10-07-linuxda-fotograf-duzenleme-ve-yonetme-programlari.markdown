---
date: '2007-10-07 16:59:53'
layout: post
slug: linuxda-fotograf-duzenleme-ve-yonetme-programlari
status: publish
title: Linux'da fotoğraf düzenleme ve yönetme programları
wordpress_id: '322'
categories:
- Gezegen
- Linux
tags:
- amarok
- digikam
- f spot
- flickr
- fotoğraf
- gthumb
- jbrout
- kphotoalbum
- Linux
- lphoto
- picasa
---

![Fotoğrafcı](http://blog.arsln.org/image/foto1.jpg)Almanya'da iken bir çok program kurup kullandım. [Canon G7](http://blog.arsln.org/canon-powershot-g7-hakkinda-fotograflar-ve-bilgiler/) ile kullanabileceğim ve benim yaklaşık **5000** tane fotoğrafım ile başa çıkabilecek bir program aramıştım. Aradım , yaklaşık 6-7 tane program buldum ve her birini denedim ve iyice kurcaladım. Piyasa'da çok program bulunmasına karşılık hepsi aynı sonuçu vermiyor. Çok iyi diye met edilen programların çoğu malesef vasat. Örneğin **F-spot** çok sevmeme rağmen 5000 tane fotoğraf ile başa çıkamıyor. Çok hantal ve yavaş, sistemi çok kasıyor. Onun dışında ise **Digikam** ise tipik Kde hastalığına yakalanmış, gereksiz gerekli her yerde buton var. Bunlar gibi her programın kesinlikle bir eksikliği var malesef. Gelelim bu programlara:
	






	
  1. [F-Spot](http://f-spot.org/Main_Page)

Mono ile yazılmış ve Gtk kütüphanesini kullanıyor. Bu yüzden özellikle **Gnome** kullanıcılarının ilgisini çekecek bir program. Zaten bildiğim kadarıyla Gnome'un öntanımlı fotoğraf yönetme programı olacak(ya da oldu). Zaten Gnome gün geçtikce iyice Mono bağımlısı olmaya başladı. Mono'ya karşı bir gıcıklığı olanlar o yüzden hiç bulaşmasın bu programa. [F-Spot](http://f-spot.org/Main_Page)'un arayüzünü çok beğenmiştim. Üst tarafda bir çubuk ile kolay bir şekilde tarihe göre fotoğraflarınız gezebilirsiniz. İstediğiniz fotoğraf'a tıkladığınzda karşınıza büyük hali çıkıyor ve aynı anda düzenleme moduna da girmiş oluyorsunuz. Buradan da **kırmızı-göz** düzeltmesi gibi düzeltemeler mümkün. Onun dışında etiket desteği mevcut. Etiketler doğrudan Exif bilgilerine yazılıyor(Digikam'e fotoğrafları eklediğimde etiketleri doğrudan kabul etti). **Flickr ve Picasaweb** için yükleme seçenekleri de mevcut. Şu ana kadar her şey güzel ama tabi keşke böyle olsa. Bir kere çok yavaş ve çok hantal. 5000 tane fotoğrafı birden sakın yüklemeye çalışmayın. Bilgisayarınız takılabilir. Kaç kere programı öldürdüğümü hatırlıyorum. Benim istediğim hızlı bir şekilde Fotoğraflarıma bakabilmekti, ama F-spot bunu bana sağlayamıyordu. Aslında çok da kullanmak isterdim** Gtk içerdiği** için ama sınıfta kaldı.



	
  2. [Jbrout](http://jbrout.python-hosting.com/)

**Python** ile yazılmış ufak bir program. Çok hızlı açılır ve fotoğraflarınız da hızlı bir şekilde indeksliyor. Yeni olması yüzünden çok **eksikliği** var.Arayüzü hiç iyi değil. Sanki normal bir dosya yöneticisi kullanıyormuşun gibi geliyor. Ne yapacağınızı bilmiyorsunuz. **Flickr'e yükleme** de var ama o da ayrı bir şekilde oluyor. Fotoğrafla tıkladığınızda ayrı bir pencere açılıyor, ki bana göre gereksiz. Bu yüzden soğudum zaten. Gelişme aşamasında olduğu için göz yumulur, bir 3-4 ay sonra çok **farklı boyutlara** da gelebilir. Bekleyip görelim artık.




	
  3. [Picasa](http://picasa.google.com/)

**Google**'un Linux için hazırladığı bir program. **Wine** ile çalışıyor yani native değil. Bu yüzden yavaş çalışıyor ve hantal olabiliyor. Arayüzü en çok sevdiğim ve ısındığım programdır. Fotoğrafları tıpkı F-post gibi **tarihe göre** gezebiliyorsunuz. Etiket sistemi var, tıpkı Gmail'deki gibi **yıldızlayabilir** ve ona göre işlemlerini yapabilirsiniz. Düzenleme modunda birbirinden güzel efektler yapmanız mümkün. Bana göre en kolay kullanılabilecek progamlardan biri. Windows kullanıyor olsadım kesin Picasa kullanırdım, ama Linux altında istediğim verimi alamadım. Tıpkı F-Spot gibi 5000 tane fotoğrafı görünce yamuldu. Bilgisayar kilitlendi kaç kere. Neden bu kadar Cpu harçadıklarını hiç de anlamış değilim. Muhtemelern Picasa'da bu Wine ile oluyordur, F-Spot'da da Mono yüzündendir. **Picasaweb**'e yükleme Linux sürümünde yok. Halbuki Windows sürümünde bu mevcut. 




	
  4. [Kphotoalbum](http://kphotoalbum.org/)

Bu programı yeni keşfetmiştim. Kurduktan sonra kullanayım derken nasıl kullanılacağı hakkında hiç bir fikrim yoktu. Çünkü arayüzü çok karmaşık ve anlamsız gelmişti. Aslında **Kphotoalbum** diğer yukarıda saydığım programlardan farlı işliyordu. Örneğin karşınıza ilk başta küçük resimler gelmiyordu. Etiketler, yerler gibi listeler geliyor karşınıza. Fotoğraf işleme ve düzenleme'den ziyade daha çok **fotoğraf arşivleme işlemini üsleniyor**. Öyle olacak ki çünkü arama özelliği buna göre ayarlanmış ve çok gelişmiş. Çok miktarda fotoğrafınız varsa işinizi görebilir, ama az ise ve kolay bir arayüz istiyorsanız pek uygun değil. Fotoğraflar [Jbrout](http://jbrout.python-hosting.com/)tdaki gibi ayrı bir pencere'de açılıyor. **Flickr** desteği mevcut(Kipi eklentileri tarafından sağlanıyor). 



	
  5. [Lphoto](http://lphoto.com/)

Kurdum fakat program **işlevsiz**! Ne demek bu yahu der gibisiniz ? Hiç bir tuşu çalışmıyor. Bir kaç **fotoğraf** ekleyeyim dedim ama ekleyemedim. "import" ibaresi geliyor ve öylece kalıyor. Herhangi bir takılma falan yok, ama bir **sonuç da yok**. Bu yüzden ayrıntılı test imkanım olmadı. Ben programın ismini vermiş olayım, belki bazılarınız kurup kullanma imkanı elde eder.


	
  6. 
[gThumb](http://gthumb.sourceforge.net/)

Gnome ile gelen bu program benim en hoşuma giden programlardan biriydi. Fotoğraflarınız kategoriler yerleştirebiliyorsunuz ve kolayca düzenleyebiliyorsunuz. Zaten fotoğraf kameranızı taktığınızda doğrudan size gThumb'un **içeriye aktarma** diayoloğu gelecektir karşınıza. Arayüzü çok kullanışlı. Fotoğrafları ayrı bir pencere'de açmıyor , bu açıdan çok güzel. Düzenleme modu da mevcut. **Keskinlik, renk düzenlemesi, küçültme, kesme** gibi özellikler mevcut. Tek eksikliği ise Flickr gibi başka yerlere yükleme özelliği. Keşke olsaydı diyorum, o zaman bence çok yararlı ve işe yarar bir program olurdu. Aslında **gThumb**'un bir iki küçük düzenlemeye ihtiyacı var. Eklenti özelliği olmaması gibi. **Gtk kütüphaneli** çok ağır olmayan tek program bu([F-spot ](http://f-spot.org/Main_Page)mono ile bilgisayarımıza bırakmadığını kalmıyor). Umarım gelişmesi devam eder ve eksiklikler giderilir.



	
  7. [Digikam](http://www.digikam.org/)

Gelelim bizim **isveç çakımıza**. Kde olması dolayısı ile biraz önyargılı davranıyorum haliyle(benimle alakalı bir şey yoksa herhangi bir eksikliğinden dolayı değil). Aslında ilk başta bunu kurup denemiştim, ama daha iyisi vardır diyerekten pek kurcalamadım ve bıraktım. Ama yukarıda saydığım programların çoğu ihtiyaçlarımı karşılaşmayınca tekrar denedim. Birincisi gerçekten yapamıyacağı şey yok. Her türlü işi **yapabiliyor**. Arayüzü tüm Kde programlardındaki gibi **berbat**. Çok karışık ve her yerde butonlar var. Fotoğrafları programın içinde açıyor bu iyi bir şey. Onun dışında tema özelliği var, pek bir şey değiştirmese bile en azından **renkleri değiştirebiliyorsunuz**. Taktığınız kamerayı otomatik olarak tanıyor ve fotoğrafları bilgisyarınıza indirebiliyor. Bunu yaparken de fotoğraflarınızı **otomatik olarak küçültebiliyorsunuz**(günümüzde Mp manyaklığına iyi bir çözüm). İndirirken bunula da kalmıyor, tarihe göre **otomatik bir klasör oluşturuyor**, fotoğraflarınız belli bir düzene göre isimlendirebiliyor(tatil1.jpg, tatil2.jpg, ... gibi). Fotoğrafcıyı ciddi anlamda düşünmüş bir program. Düzenlenme modu mevcut. Ufat tefek tüm resim düzenleme işlemlerinizi bu sayede yapabilirsiniz. Eklenti desteği sayesinde bir çok özelliği de sonradan ekliyebiliyorsunuz. Flickr desteği mevcut ayrıca. Etiket desteği, yorum desteği de mevcut. Fotoğraflarınızı kendi içinde bir veritabanında tutuyor ve bu şekilde hızlı çalışmasını sağlıyor programın. 






Ben her ne kadar Gtk aşığı olsam dahi Digikam kullanmaya başladım(tıpkı Amarok gibi). Bana göre şu an piyasada en kapsamlı fotoğraf yönetme ve düzenleme programı bu. En sade ve linux tabanlı program ise [Gthumb](http://gthumb.sourceforge.net/).[F-spot](http://f-spot.org/Main_Page) ise çok kullanmak istediğim, ama bellek ve işlemci yüzünden bilgisayarımı boş yere kastığı için kullanamadığım program(ayrıca Picasaweb sadece F-spot'da var). Çok hantal çünkü. Onun dışında [Picasa](http://picasa.google.com/)'nın arayüzü en hoşuma giden programdır.  Bundan sonrası size kalmış, zevkler ve renkler olayı her zamanki gibi :)

_Not: Yazı uzun olduğu için bölmek zorunda kaldım, rss okuyucuları kusura bakmasın_
