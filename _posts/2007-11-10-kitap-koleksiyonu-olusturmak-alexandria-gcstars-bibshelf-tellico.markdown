---
date: '2007-11-10 00:28:41'
layout: post
slug: kitap-koleksiyonu-olusturmak-alexandria-gcstars-bibshelf-tellico
status: publish
title: Kitap koleksiyonu oluşturmak(Alexandria, Gcstars,Bibshelf,Tellico)
wordpressid: '345'
categories:
- Gezegen
- Hayat-Yaşam
- Linux
tags:
- alexandria
- arşiv
- bibshelf
- gcstar
- kitap
- koleksiyon
- tellico
---

[Mpd](http://arsln.org/muzik-keyfinin-anahtari-sonata-mpd/) olayından sonra aklım birden kitaplara kaydı. **Müziklerimizin, Filmlerimizin** arşivlerini oluşturuyoruz, seve seve düzgün bir şekilde bir nevi koleksiyon oluşturuyoruz. Peki raflarımızdaki kitaplarımız ne olacak ? Son zamanlarda bizim bölümde de küçük çaplı bir kitap furyası başladı. Haliyle kitaplar hakkında çok konuşmaya başladık. Birbirimize kitaplar veririz, tavsiye'de bulunuruz. Bunun böyle olmasına da çok seviniyorum açıkcası. 

Şimdi bende düşündüm kesin vardır **Linux**'da bu şekilde bir program. **Aptitude** ile **"collection"** kelimesini aratıktan sonra karşıma bir kaç program çıktı. Sırayla **Alexandria, Tellico, Gcstar(eski adıylaGcfilms) ve Bibshelf**. [Tellico](http://ozgurlukicin.com/paket/tellico/) hariç hepsini kurup şöyle bir göz attım. Kde kütüphaneleri kurmamaya çalıştığımdan, yoksa kurup bakabilirsiniz. Geriye kalan 3 programdan kapsamlı olarak sadece **[Gcstar](http://www.gcstar.org/)** ve **[Alexandria](http://alexandria.rubyforge.org/)** kaldı. [Bibshelf](http://www.debain.org/software/bibshelf/) iyi güzel ama çok sade, resim ekleme gibi bir özelliği yok. Çok basit. Gcstars ise daha önce Gcfilms kullananlar bilir çok kapsamlı. Ayrıca **Film koleksiyonu** da oluşturabilirsiniz. Alexandria'ya bir kaç kitabımı ekledim. Kitap kapaklarını Google Images ile bulabilirsiniz kolayca.

![alexandria.jpg](http://arsln.org/image/alexandria.jpg)

Alexandria  **Ruby** ile yazılmış, kullanımı basit ama işlevli bir program. **Usability** iyi olmuş bana göre biraz araştırarak yazılmış bir program. ISBN numarasına göre aramalar yapabiliyor, eğer kitabı bulursa herşeyiyle beraber ekliyor. Ek bir düzenleme yapmanız gerekmiyor. Velakin bizim Türkçe kitaplar için herhangi bir veritabanı yok. Sadece çok ünlü kitaplar varsa var. Bu kitapları genellikle o ülkenin en ünlü mağazalarına bakıp veriyi alıyor. **Amazon.com, Amazon.de, Buch.de** gibi. Türkiye için herhangi bir site eklenmemiş. Aslında** İdeefixe,Kitapyurdu** gibi siteler ile bir şey yapılabilir de hiç bir fikrim yok. 


Onun dışında elle ekleyebiliyorsunuz. **Yazar, Yayınevi, Basım Tarihi, Etiket** desteği gibi. Kitabı okuduysanız onu da belirtiyorsunuz.** Okumak istiyorum** ya da **kitabın sahibim** gibi seçenekler de mevcut. Kitapları birbirimize ödünç de verdiğimizden, bunu da belirtiyorsunuz. **Ödünç** verdiğiniz kişinin adını ve ne zaman verdiğinizi de yazıyorsunuz(_Gcstar bu işi abartmış, belli bir gün sonra doğrudan programın içinden o kişiye mail bile atabiliyorsunuz_).Ayrıca birden fazla kütüphane oluşturabilirsiniz. Örneğin **Okul Kitapları, Tüm Kütüphane, Romanlar, Tarih** gibi. **Akıllı Kütüphane** de oluşturabiliyoruz fakat ona tıkladığımda program kendiliğinden çöküveriyor. Hatayı geliştiriciye bildirdim terminal çıktısı ile beraber. Bakalım nasıl olacak. 

Sonuç olarak kitaplarımı düzenleyeyim, biraz düzen olsun diyorsanız **[Alexandria](http://alexandria.rubyforge.org/)**'yı kesin tavsiye ederim. Biraz daha kapsamlı bir program istiyorsanız **[Gcstars](http://www.gcstar.org/)**'a bakın. Kde kullananlar ise **[Tellico](http://ozgurlukicin.com/paket/tellico)**'ya bakabilirler. 
