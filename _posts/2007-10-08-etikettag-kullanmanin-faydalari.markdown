---
date: '2007-10-08 16:25:59'
layout: post
slug: etikettag-kullanmanin-faydalari
status: publish
title: Etiket(tag) kullanmanın faydaları
wordpress_id: '327'
categories:
- Bilişim
- Gezegen
tags:
- etiket
- tag
- web 2.0
---

![lowndes-fig2-400px.gif](http://blog.arsln.org/image/lowndes-fig2-400px.gif)Web 2.0 ile etiket dünyasına çok ani bir giriş yaptık, ve sıradışı bir kategorilendirme sistemi ile karşı karşıya geldik. Kategori kullanarak sınırlı bir erişebilirlik söz konusuyken, etiket sistemi ile web'i tekrar oluşturmaya başladık ve çok daha verimli bir hale getirdik. Doğru kullanıldığına güzel sonuçlar elde edebiliyorduk bu sistem ile. Ne yazik ki spam'e de çok açık bir sistem(_alakası olmayan öğelere alakasız etiketler yapıştırmak gibi_). [Del.icio.us](http://delicious.com) gibi siteler etiketleri kullanım **yoğunluğuna** göre sıraladıkları için bu spam'lerden bir nevi kurtulmuş oluyorlar haliyle. 

Geçen yazdığım [fotoğraf düzenleme programları](http://blog.arsln.org/linuxda-fotograf-duzenleme-ve-yonetme-programlari/) hakkındaki bir yazıya cevap yazarken özellikle Fotoğraf konusundaki problemime etiket sistemini bir çözüm olarak gördüm. Kısaca fotoğrafları nasıl kategorilendirmeye çalıştığımı anlatayım. **Fotoğrafla**r adında bir klasörüm var, içinde ise alt klasörler olarak **Aile, Arkadaşlar, Okul, Gezi, Diğer,...** gibi klasörler mevcut. Bu klasörler de kendi içinde klasörler barındırıyor. Örneğin Okul klasöründe **Lise,Hazırlık,Bölüm,Kampüs** gibi klasörler mevcut. En iyisi böyle olacağını düşündüğüm için yaklaşık bir yıldır bu şekilde arşivlemeye başladım. Günler geçtikce ve fotoğraflarım artıkça bu klasör sisteminin bir iğne gibi her defasına bana saptığını gördüm. Çünkü artık fotoğraflar birbirine girmiş durumda oldu. Nasıl derseniz. Okul'da arkadaşlarım ile çektiğim fotoğrafları okul'a mı koymalı yoksa arkadaşlar'a mı ? Ailemle almanya'da çekindiğim fotoğrafları aile klasörüne mi koymalı yoksa gezi klasörüne mi ? Bu gibi sorular ile boğuşur oldum anlayacağınız.

Digikam kullanmam ile beraber etiket'leri de kullanmaya karar verdim ve bu sorunu ortadan kaldırdım. Her türlü fotoğrafı etiketlendirme başladım. Almanya ise almanya, içinde babam veya annem varsa, onları da etiket yapıştırdım, arkadaşlarım isimlerini de etiketlendirdim. Şimdi o kadar kolay oldu ki inanamazsınız. Örneğin babamın almanya'daki fotoğraflarını görmek için tek yaptığım **"baba" ve "almanya"** etiketlerini seçmek. Anında tüm fotoğraflar karşımda. Ya da **"İsmail" ve "Uğur"** isimi arkadaşlarımın bulunduğu fotoğrafları görmek için bunları seçiyorum, onların bulunduğu tüm fotoğraflar karşıma çıkıyor. Yani her ikisi de oluyor. En güzel yanı ne tarihe bağlı oluyorum, ne klasöre. Bu yıl çektiğim tüm fotoğraflara  2007 etiketini de yapıştırdım.(_Tabiki exif bilgileri sayesinde tarih bilgilerine de sahibim aynı zamanda)_. 

Kategorilendirme ve etiketlendirme hakkında daha fazla bilgi sahibi olmak isteyenler **"[Ontology is Overrated: Categories, Links, and Tags](http://www.shirky.com/writings/ontology_overrated.html)"** adlı yazıyı da bakabilirler. Sizler de hâlâ klasör sistemini kullanıyorsanız bence etiket sistemine geçin, daha verimli bir yönteminiz varsa buyrun paylaşın.
