---
date: '2013-05-13 10:31:00'
layout: post
slug: yeni-bir-blog-arslan-io
status: publish
title: Yeni bir blog - arslan.io
---

Yeni bir blog açtım: [arslan.io](http://arslan.io). Burada teknik ağırlıklı
yazılar olacaktır. Bu blog'un en büyük farkı ingilizce olması. Bunu uzun
zamandır yapmak istiyordum ama bir türlü fırsat bulamamıştım. Diğer bir fark
ise [Jekyll](https://github.com/mojombo/jekyll) yerine
[Posthaven](https://posthaven.com/) kullanmamdır. Posthaven kullanmamın en
büyük sebebi de, kolay yazmama izin vermesi. Ayrıca Posthaven kurucuların uzun
vadeli düşüncelerini de destekliyorum. Bakalım nasıl olacak o kısımda.

Neden İngilizce peki? İçimde kalmasın dedim. Hem daha fazla insanlarla irtibata
geçebilme, hem de ingilizce yazma anlamında kendimi geliştirmek istediğimden ve
çoğu şeyin Türkiye sınırları içinde malesef yeterince rağbet görmemesi beni bu
diğer bloğu açmaya itti. 

Örneğin şu yazı: [QTcpServer sınıfına SSL desteği eklemek
(Qt)](http://blog.arsln.org/qtcpserver-sinifina-ssl-destegi-eklemek-qt/).
İngilizce olsaydı muhtemelen bir çok kişinin işine yarayacaktı, halbuki bu tarz
`niche` konuları türkçe yazmak ayağına sıkmak gibi bir şey. Kimsenin işine
yaramıyor ve kimse de okumuyor. 

..

**Arslan.io** domain ismini de alınca, bu blogu açmam için hiç bir engel
kalmadı diyebilirim. Şimdiden bir kaç tane yazı yazdım. İleride çok daha fazla
ve değişik yazılar paylaşacağım. İlgilenen herkesi beklerim, seveceğinizi
düşünüyorum: [arslan.io](http://arslan.io)


