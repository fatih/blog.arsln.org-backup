---
date: '2007-05-08 23:18:25'
layout: post
slug: python-ogrenmek-icin-engel-kalmadi-artik
status: publish
title: 'Python öğrenmek için engel kalmadı artık '
wordpress_id: '235'
categories:
- Gezegen
- Programlama
tags:
- learning python
- oreilly
- python
- tecrübe
---

Daha önce [yazdığım](http://blog.arsln.org/linux-senligindeki-python-semineri/) gibi Python'a başlayacağım için güzel ve anlayışlı bir iki kitap tavsiyesi lazımdı. Gezegen ahalisine sordum, ve güzel yanıtlar aldım. Ayrıca internet'de de bir çok yeri araştırdım, hangi kitapların hangi yönden iyi olduğunu gibi etkenlere baktım. Sonunda iki tane kitap üzerinde durdum. Bunlardan biri Learning Python, diğeri de Dive Into Python. Her ikisini de okumayı düşünüyorum. 

![pythonkitap.jpg](http://blog.arsln.org/image/pythonkitap.jpg)[Learning Python](http://www.amazon.com/Learning-Python-Second-Mark-Lutz/dp/0596002815/ref=pd_bbs_sr_2/104-8527104-7563933?ie=UTF8&s=books&qid=1178278162&sr=1-2) kitabını satın alabilmek için, Garanti Bankasından sırf bu kitap için gidip vadesiz hesap açtırdım. Çünkü alabilmem için kredi kartım olması lazımdı. Fakat ben Kredi kartı kullanmıyorum, sevmiyorum da. Garanti Bankası da vadesiz hesaba **Sanal Kart** sağlayan bir kaç bankadan biri, diğerlerinin hepsi kredi kartı koşullu var. Her ne kadar benden Sigorta adı altında 27 milyon gibi gereksiz bir hesap açma ücreti alsalar bile, şu an için memnunum. Özellikle Internet bankacılığı hoşuma gitti. 

Bunların ardından [Amazon.com](http://www.amazon.com)'a üye oldum, Garanti'nin internet şubesinden Sanal Kartımı oluşturdum, ve Amazon.com'dan siparişimi verdim. İlk defa Internet'den alışveriş yaptığım için tabi tecrübesizlik vardı biraz, ayrıca bir de yurt dışından olunca biraz da tereddüt yaşadım. Acaba sorun çıkar mı çıkmaz mı diye. Çünkü daha önce internet üzerinden ne alışveriş yaptım, ne de birinin yaptığını gördüm.  Sonuç olarak hiç bir sorun çıkmadı ve Amazon, Sanal kartımdaki parayı başarıyla çekti. 10-30 gün arasında bana ulaşırmış kitap. 

[Dive Into Python](http://www.diveintopython.org/)'un GPL lisansı altında olmasını da çok beğendim. Ayrıca yazıları da anlaşılır olması güzel. Daha önce yazdığım yazıda da tavsiye edildi. Burada başka bir etken ise, GPL olduğu için istediğim gibi kullanabiliyor, hata çıktısını bile alabiliyordum. Ben de bir arkadaşıma sordum, ve onun sayesinde bu kitabı, sorun çıkmazsa tamamen ücretsiz bir biçimde çıktısını kitap şeklinde alacağım. 

Şu an 1 ay bekleyiş, 2 tane Python kitabı, 3 ay boş zaman(yaz) ve 4 gözle bu kitapları bekleyen ben var. Hayırlısı artık :)
