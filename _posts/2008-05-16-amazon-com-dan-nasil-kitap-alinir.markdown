---
date: '2008-05-16 14:00:54'
layout: post
slug: amazon-com-dan-nasil-kitap-alinir
status: publish
title: Amazon.com'dan nasıl kitap alınır?
wordpressid: '435'
categories:
- Bilişim
- Gezegen
- Hayat-Yaşam
tags:
- amazon
- amazon kitap alımı
- amazon.co.uk
- amazon.com
- bilgi
- kitap alımı
- yurtdışından kitap almak
- yurtdışından kitap getirmek
---

Bildiğiniz gibi ülkemizde bazı kitapları almak mümkün değildir. Özellikle yazılım ile uğraşan kişilerin aradığı ve almak istediği çoğu kitap **İngilizce'dir**. Türkiye'deki yayın evleri bu kitapları sağlayamadıklarından geriye tek seçenek kalıyor o da yurt dışından bu kitapları getirmektir. Bu kitapları alabileceğiz bir çok yer olsa da bunlardan en güveniliri **Amazon.com sitesidir.** Bu yüzden çoğu kişi kitaplarını oradan alıyor. Şimdi ekran görüntüleriyle bilmeyenlere nasıl kolayca kitap alınacağını göstereceğim. Belirtmekte fayda bu işlemleri **Amazon.co.uk** ya da **Amazon.de** gibi sitelerde de uygulayabilirsiniz (_Avrupa'da bulundukları için kitap elinize daha çabuk ulaşıyor, ucuz da olabiliyor_). Neden yazıyorum bunları peki? Zamanında Amazon.com'dan kitap almak istediğimde nasıl yapılacağını hiç bilmiyordum. Üstüne üstüne Internet'den alışveriş bile yapmamıştım bu zamana kadar. Kısaca nasıl yapılacağı hakkında zerre kadar fikrim yoktu. E-mail yoluyla soru soranlar da olunca ben de yazmaya karar verdim. 



İlk önce üye oluyoruz tabi ki. Üye olmak için en üste "start here" kısmına tıklamanız yeterli. Üye olma işlemi her yerde aynı olduğundan burayı eş geçiyorum. Şimdi yapmanız gereken bir kitabı bulmaktır, onun için de en üst kısımdaki arama kutusuna istediğiniz kitabın adını yazıyorsunuz ve aratıyorsunuz




![](http://arsln.org/image/amazon1.png)




Ardından görüntü'deki gibi kitap listesi gelecek karşınıza. Size uygun olan kitabı seçip üzerine tıklıyorsunuz. Bizim örnekte ilk kitaba tıkladık.



![](http://arsln.org/image/amazon2.png)



Gördüğünüz gibi kitabın kendi sayfasına geldik. Burada kitaba daha detaylı bakabiliriz ve en alt kısımdaki yorumları okuyabiliriz. Beğendiğimizde sağ tarafta "**Add to Shopping Cart"** kısmına tıklıyoruz



![](http://arsln.org/image/amazon3.png)



Burada alışveriş sepetine eklediğiniz kitabı görüyorsunuz sağ tarafta. Eğer başka bir kitap daha almayı düşünüyorsanız aynı şekilde kitaplar ekleyebilirsiniz. İşiniz bittiğinde sağ taraftaki "**Proceed to Checkout"** kısmına tıklayın



![](http://arsln.org/image/amazon4.png)



Giriş yapmanızı isteyecek, eğer hala üye değilseniz üye olabilirsiniz.



![](http://arsln.org/image/amazon5.png)



Giriş yaptıktan sonra adres girmenizi isteyecek. Yukarıdaki örnekte gördüğünüz gibi hayali bir isim ve adres girdim. Gerçeğiyle hiç alakası yoktur. Sadece örnek olsun diye verdim. Gördüğünüz gibi sadece _State/Provice/Region_ kısmı **boş**. Ayrıca şunu da belirteyim genellikle adres yazımda çok stresli olanlar var, yani şunu yazsam mı, acaba yanlış mı gibisinde. Yollanan paketler buraya yani Türkiye'ye gelene kadar hiç bir anlamı olmayacak zaten, paketinizi buradaki Türk çalışanlar evinize getireceği için sorun olmayacak. Onlar da anlayacaklardır elbette. Yani sakın bu ibareleri 15.Street, Şafak Boulevard gibi şeyler yazmayın. 



![](http://arsln.org/image/amazon6.png)



Burada hangi yolla bize göndereceğimizi soruyor. Üç seçeneğimiz var, bunlar sırayla 



  * Standart International Shipping
  * Expedited International Shipping
  * Priority International Courier


Bunlardan en ucuzu Standart, bunu seçtiğinize paket elinize 3-4 hafta içinde gelecektir. Expedited kısmı ise orta oluyor, bunu seçtiğinizde paket elinize Amerika'dan 2 hafta'da geliyor. Priority ise en pahalısı fakat en hızlısı, bunu işaretliğinizde 1 hafta içinde ellinizde oluyor. Her ihtimalde geç geleceği için en ucuzu olan Standart'ı işaretlemenizi öneririm. Biraz olsun diyorsanız Expedited işaretleyebilirsiniz, bu biraz pahalı olacak tabi. Türkiye, [Avrupa fiyatlandırması](http://www.amazon.com/gp/help/customer/display.html?ie=UTF8&nodeId=596194) [içinde](http://www.amazon.com/gp/help/customer/display.html?nodeId=596194&#country) oluyor. Fiyatlandırma da her seçenek için şu şekilde işliyor:





  * Standart için: Sipariş başına 4 dolar, ve her ürün için 4 dolar. Örneğin iki tane kitap aldınız, o zaman 4 dolar sipariş için, 8 dolar da kitaplar için, toplamda **12 dolar** ödemeniz gerekiyor(_Kitap fiyatları dahil değildir!_)



  * Expedited için sipariş başına 7 dolar ve ürün başına 5.50 dolar. Bu örnekte iki kitap alırsanız, 7 dolar sipariş için, 11 dolar da kitaplar için, yani toplamda **18 dolar** ödemeniz gerekiyor(_Kitap fiyatları dahil değildir!_)



  * Son olarak Priority için sipariş başına 30 dolar ve ürün başına 6 dolar ödemeniz gerekiyor. Yani iki kitap alıyorsanız, 30 dolar sipariş için, 12 dolar da kitaplar için, toplamda **42 dolar** kargo'ya ödemeniz gerekiyor(_Kitap fiyatları dahil  değildir!_)



Karar sizin :)



![](http://arsln.org/image/amazon7.png)



Son olarak artık Kredi kartı bilgilerinizi girmeniz gerekecektir. Kredi kartınızın üzerinde **Visa ya da Mastercard** yazar, bunu seçiyorsunuz, örnekte Visa seçildi. Ardından kartın üzerindeki Numarayı yazıyorsunuz, örnekte hayali bir numara var. Ardından Kart sahibinin ismini yazıyorsunuz. **Kart sahibi farklı olabilir,** yani arkadaşınız ya da babanız. Bu bir şeyi değiştirmiyor. Ardından kartın ön yüzünde bulunan son kullanım tarihi kısmını da girmenizi isteyecek. 

Son olarak **Continue**'ye basarak tüm bu yazdıklarınızın bir özeti çıkıyor ve kabul ettiğinizde kredi kartınızdan belirtilen miktardaki para çekiliyor. Hepsi bu kadar.

(_Not: Güncellenmiştir, kargo fiyatlandırmaları eklendi_)
