---
date: '2007-01-27 19:54:27'
layout: post
slug: bir-kore-filmi-keulraesik-the-classic
status: publish
title: Bir Kore Filmi - Keulraesik(The Classic)
wordpress_id: '157'
categories:
- Hayat-Yaşam
- Sanat
tags:
- classic
- film
- keulraesik
- kore
- kore sineması
- the classic
---

Bugün izlediğim bu filmi size tanıtmak istiyorum. Filmin adı [**Keulraesik**](http://www.imdb.com/title/tt0348568/), ingilizce adı ise [**The Classic**](http://www.imdb.com/title/tt0348568/). Filmin bendeki etkisi büyük oldu, gerçekten uzun zamandır izlemediğim güzel filmlerden biriydi. Kore filmleri ile aşına olduğum halde, filmin adı gibi klasik bir şey beklerken çok farklı bir yapıt ortaya çıktı. Filmin özeti kısaca şu :


> _Ji-hae'nın çekingen kız arkadaşının sevdiği bir oğlana  duygularını açıklamakta zorluk çekiyor, bu yüzden Ji-hae'ye onun yerine e-mail yazmasını istiyor. Tabi kendi isminle. Oğlan bir süre sonra bu e-posta'lara aşık olmaya başlıyor. Mektubu yazan Ji-hae fakat, kız arkadaşının yerine, onun ismi ile. Ji-hae günün birinde annesinin eski mektuplarını bir sandıkta bulur, ve onları okuduktan sonra  kendisinin yaşadığı olaylar ile benzerlik taşıdığını fark ediyor. Mektupları okurken de, bunlar çok klasikmiş diye gülümsüyor, film adını buradan alıyor..._


![The Classic](http://blog.arsln.org/image/classic200.jpg)Filme geri dönersek, izlemeyenlerin tadını kaçırmak istemem. Filmin sonu hayatımda izlediğim en güzel, en etkileyici bir o kadar da en şaşırtıcı sonlarından biri. Fakat sadece ilk başta, ki bence bu kore filmlerinde çokca gördüğümüz bir eksiklik, tam neyin ne olup olmadığını bilemeyebilirsiniz. Filmin başı biraz ağır işliyor. Ji-hae ve annesinin aynı kişi tarafından oynanması da bazen şaşırtıcı olabilir. Film de kah gülersiniz kah ağlarsınız, bazı yerlerde göz yaşınızı tutamazsınız, bazı yerlerde ise gülmekten yarılırsınız. Sanki bir eğlence trenine binmiş gibi, bir aşağa bir yukarıya, yaşadığınız tüm duyguların en yüksek anına gelirsiniz, o anı yaşarsınız, ve hiç bir şey olmamış gibi en dibine düşersiniz. İşte böyle bir film [Keulraesik](http://www.imdb.com/title/tt0348568/).

Aslına bakarsak, filmde gelişen olaylar ve annesinin geçmişte yaşadığı olaylar hiç de öyle klasikmiş gibi gözükmüyor. Evet filmin belki bu yünden bir eksiği vardır, izleyenleri şaşırtabilir. Türk sinemasındaki gibi abartmalar çokca mevcut. Fakat kore sineması değil mi bu, alışa geldiğimiz Hollywood filmlerinden çok farklı olmakta birlikte, size farklı bir deneyim yaşatıyor. Kore sinemasındaki aşk filmleri çoğunlukla **melankolikdir**, hemen hemen hiç bir erotik sahne **barındırmaz**, ve izleyicileri gerek müzikleri gerekse oyucunların samimi diyalogları ile kendi sevdirmeyi başarır.

Oyuncular arasında [A Moment To Remember](http://www.imdb.com/title/tt0428870/)'den tanıdığımız **Ye-jin Son** da mevcut. Daha önce [My Girl and I](http://www.imdb.com/title/tt0488177/), [Windstruck](http://www.imdb.com/title/tt0409072/), [Daisy](http://www.imdb.com/title/tt0468704/), [My Sassy Girl](http://www.imdb.com/title/tt0293715/), gibi kore filmlerini sevdiyseniz bunu da seveceksinizdir. Zaten hemen hepsi de aynı [yönetmenin](http://www.imdb.com/name/nm1030706/) ellinden çıkmıştır. Onun için kesinlikle bu Filmi izlemenizi tavsiye ederim.
