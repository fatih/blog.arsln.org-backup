---
date: '2007-09-14 14:01:18'
layout: post
slug: kullanicinin-haberi-olsa-ne-yazar
status: publish
title: Kullanıcının haberi olsa ne yazar!
wordpress_id: '315'
categories:
- Bilişim
- Gezegen
tags:
- microsoft
- nate clinton
- windows
---

Sizden habersiz işler yapan bir işletim sistemi varmış. 3 Tahminiz var bilin bakalım hangisi ? Ya da durun, 1 tahmin bile yeter. Neyse gelelim konuya. Golem'de bugün [okurken](http://golem.de/0709/54758.html), Windowssecret adlı sitenin, Windows altında kullanıcının izni olmadan kendi kendini güncellediğini [söylemiş](http://www.windowssecrets.com/2007/09/13/01-Microsoft-updates-Windows-without-users-consent). Buraya kadar herşey normal(en azından bazılarımız için). İşin **komik tarafı** ise Microsoft tarafından geliyor. 

Microsoft Program Yöneticisi Nate Clinton, Technet-Blog'unda bunun gayet normal olduğunu [belirtmiş](http://blogs.technet.com/mu/archive/2007/09/13/how-windows-update-keeps-itself-up-to-date.aspx). Hatta kullanıcı ayarlardan "**güncelleme yapmadan önce bana sor**" seçeneğini akitf hale getirse bile sormadan güncelleme yapıyormuş. Yani bunu Microsoft **kendisi** söylüyor, başkaları değil. Bu yöntemin gayet normal olduğunu ve gerektiğini, yoksa Windows'un **çalışmayacağını** da belirtmiş. Zaten gereksiz küçük dosyalarmış, yani kullanıcının haberi olmuş olmamış pek de **önemli** değilmiş. İleride yanlış anlamalara yer vermemek için daha şeffaf bir yol üzerinde çalıştıklarını belirtmiş ama.

Komik cidden, yani bu devirde hala böyle şeyler var. Hani saklasa bir şey demeyeceğim, ama herkese açık bir şekilde söylediği halde(biz söyleyince inanmıyorlar), buna rağmen onun dışındaki alternatifleri görmeyenlere şaşırıyorum. Bu vurdum duymamazlık daha ne kadar devam edecek merak ediyorum.








