---
date: '2007-06-21 16:48:19'
layout: post
slug: duzeyin-ve-dogru-haberciligin-yuksekligini-onemsiyoruz
status: publish
title: Düzeyin ve doğru haberciliğin yüksekliğini önemsiyoruz
wordpressid: '262'
categories:
- Hayat-Yaşam
---

**"internet gazeteciliğiyle hiç ilgisi olmayan yalnızca kadın teşhirine dayanan, çıplak, yarı pornografik fotoğrafları tümüyle kaldırıyor ve yayınlamama kararı alıyoruz...
bu belki de bizim günlük trajımızı ya da sayfa görüntülenmemizi düşürebilir ancak biz trajın değil düzeyin ve doğru haberciliğin yüksekliğini önemsiyoruz..."**

Bu Hürriyet gazetesinin bugün verdiği bir karar. Yani kendileri de kabul etmişler pornocluk [yaptıklarını](http://sozluk.sourtimes.org/show.asp?t=hurriyet+gazetesi+nin+onemli+karari). Doğru söze ne denir. Yalan mı değil mi internet sayfasına girenler bilecek artık bu önümüzdeki günler, ben girmek istemiyorum çünkü. Tüm metin Hürriyet [internet sayfasında](http://www.hurriyet.com.tr/gundem/6753140.asp?gid=180).

Hürriyet gazetesi ekibine bir sorum olacak, bu kaldırdığınız resimler acaba ilgisi olmadığı için mi kaldırıyorsunuz, yoksa yurt dışı güvenlik firmaların filtrelerinden [engellendiğiniz](http://www.sonofnights.com/anti-hurriyet.htm) için mi kaldırıyorsunuz ? 

Yıllarca bu fotoğraflara karşı çıkanları hiç aldırmayıp, çok normalmış gibi insanların gözüne soka soka yayınlamasını bilirsiniz. İnsanların zihinlerine bunları yerleştirmeyi, hatta gençlere bu bozuk hayatı empoze etmeyi de bilirsiniz. Karşı çıkanlara irtica gözü ile bakar, modern ülkenin gericileri olarak lanse edersiniz. Ne diyeyim, siz düzeyin ve doğru haberciliğin yüksekliğine önem veriyorsunuz. Doğru ya unutmuşum.

