---
date: '2008-03-04 18:01:57'
layout: post
slug: linux-altinda-elektronik-simulasyon-uzerine-bir-kac-soz
status: publish
title: Linux altında Elektronik Simulasyon üzerine bir kaç söz
wordpressid: '395'
categories:
- Gezegen
- Hayat-Yaşam
- Linux
tags:
- elektronik
- oregano
- proteus
- pspice
- qucs
- simulasyon
---

Bölümde yeni bir ders ve onunla beraber gelen yeni bir laboratuvar dersimiz var. Kısaca küçük elektronik cihazlarların karakteristik özelliklerini ve günümüzdeki yararlarını öğreniyoruz. Lab dersinden önce çizdiğimiz ve tasarladığımız devreler de simule ederek doğru mu yanlış mı öğrenmek zorundayız. Aslında zorunda olmasa bile insan merak ediyor ve elinizin altında bir bilgilsayar varsa bu simulasyon olayını kesinlikle bilmeniz sizin işinize çok yarayacaktır. 

Gelelim benim konumuma. Linux altında ilk önce bir kaç program aradım, bulduğum programları da kurdum. Bunlardan bazıları: **Oregano, Qucs, Ktechlab, Geda bileşenleri, LTSPice(Wine ile, geliştiricileri iyi çalışıyor dediler)**. ngspice gibi bileşenleri de kuruluydu. Ardından küçük bir devreyi kurup simule edeyim dedim, fakat inanın bu kadar programın içinde hiç biri net bir sonuç elde edemedim. Bunun bir çok sebebi var, birincisi belge bulamadım, **How to get starded** gibi belgeler hemen hemen hiç yok. Var olan belgeler de çok karışık ve güzel düzenlenmemiş. Programların her biri farklı kullanabilirlik gösteriyor, yani örneğin voltaj kaynaklarının adı her birinde farklı olabilir, bazılarında sağ tıklama farklı bir şeye yarıyor gibi. Ortak bir düzen yok.  

Baktım olmuyor, Virtualbox ile Windows kurarak,  üzerinde de Proteus 7 kurup öyle denedim. Hiç bir belge elimde olmadan da güzel bir şekilde herşeyi başardım. Fakat bu da işime sinmedi. Linux altında bu konua hakkında bana yardımcı olabilecek kişiler varsa çok sevinirim. 
Türkçe kaynak zaten hiç yok inanın, ben bulamadım en azından. Bu işi öğrensem kaynak konusunu kendi başıma halletmeye düşünüyorum, bari en azından Türkçe bilenler Linux altında bu konuda sıkıntı çekmez. 

Ayrıca bundan sonra mesleğim ile ilgili konulara da blog'umda ağırlık vermeye düşünüyorum. Zaten diğer işlere zaman ayıramaz oldum, en azından sevdiğim ve tüm zamanımı ilgilendiren konulara yöneleyim. 
