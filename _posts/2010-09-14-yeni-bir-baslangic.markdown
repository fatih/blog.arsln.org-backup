---
date: '2010-09-14 18:58:08'
layout: post
slug: yeni-bir-baslangic
status: publish
title: Yeni bir başlangıç
wordpressid: '711'
categories:
- Hayat-Yaşam
---

Sonunda yazma fırsatı elde ettim. Bu sefer kısa kesiyorum ve doğrudan konuya dalıyorum:

[Okulumdan](http://ee.hacettepe.edu.tr/) mezun oldum, diploma törenimiz oldu, diplomamı aldım. Sonra Türkiye'nin en büyük Açık-Kaynak projelerinden biri olan [Pardus'ta](http://pardus.org.tr/) işe başladım.  Şu an altıncı haftasındayım. Ankara'daki bir çok şeyi geride bırakarak İstanbul'a taşındım. Yalnızlık dışında hemen hemen çoğu şeye alıştım.

Pardus'taki paket güncellemelerini ve gelişmelerini takip edenler belki beni [Texlive](http://tug.org/texlive/) ile farketmiştir. Bir iki paket dışında Texlive ailesini 2009 sürümüne yükselterek, Pardus 2011 deposuna geçirdim. Fakat paketlerin yapımı ve oluşumuna pek ısınamadım. Boş bir vakitte, Texlive'in 2010 sürümü çıktığında tekrar ele alınıp, düzgün bir şekilde paketlenmesi gerekiyor. 

Şimdi ise **[checklib](http://svn.uludag.org.tr/viewcvs/uludag/trunk/scripts/checklib?view=markup)** betiğini düzenleyip yeni özellikler ekleyeceğim. Eski python bilgilerim paslanmış , bunun dışında Pisi'nin kaynak kodlarına dalmam gerektiğini de anladım. 

Bundan sonra Pardus'la ilgili bilgileri ve edindiğim tecrübelerimi burada paylaşacağım. Bunun dışında Edebiyat hakkında da yazılar yazmayı düşünüyorum. Okuduğum eserler, çoğunlukla kitaplar, şiirler ve denemeler hakkında bir şeyler karalayacağım (yazma hedefini tutturabilirsem :) ).




