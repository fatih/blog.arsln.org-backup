---
date: '2007-09-30 11:47:18'
layout: post
slug: hasan-bak-bakalim-bizde-cheng-ve-nilsson-var-mi
status: publish
title: Hasan, bak bakalım bizde Cheng ve Nilsson var mı
wordpressid: '320'
categories:
- Gezegen
- Hayat-Yaşam
---

Geçenlerde bölüm'deki derslerim için kitap almaya çıkmıştım. Almam gerekenleri liste halında bir kağıda yazıp bir iki arkadaşım ile yola çıktım. Kitaplarının isimlerinden ziyade yazarının çok önemli olduğunu o gün anlamıştım. Yurdum insanı bu tür kitaplarda ustalaşmış olduğunu da o gün farkına vardım. 

Her neyse Ankara'da **Olgunlar** vardır. Bilen bilir orasını, envai çeşitte kitap bulabilirsiniz. Karşısında ise Palmiye Kitapevi vardır, orada ise orjinal yabancı kaynaklı kitaplar bulmanız mümkün. İlk uğradığım yer **Palmiye Kitapeviydi**. Liste'deki kitaplara şöyle bir göz atarken aradıklarımı bulmuştum hemen. Tabi bir tane de Devre kitabı vardı aklımda, fakat listede yoktu. Güzel olan tarafı ise yazarın adını ve kitabını da biliyordum. Ardından yetkili kişiye sordum: **"Fundamentals of Electric Circuits kitabı var mı sizde?"**. Adam bana biraz garip baktıktan sonra yok dedi. Bir de diğer yöntemi deneyerek, **"Saduki var mı?" **dedim. Olmaz olur mu diyerekten karşıdaki rafta istediğim kitabı bana bulup vermişti. 

Bu insanlar tamamen yazarların soyadlarına göre iş yapıyorlar. Yani kitabın ismini bilmeniz önemli değil. "**Abi bana bir Cheng, bir Nilsson ve bir tane de Kreyszig lazım"** dediğiniz an işiniz **2-3 d**k'da biter. Kitabın konusuymuş, başlıymış hiç önemli değil. Önemli olan yazarın soyadı. 

Ardından da karşı tarafa geçip, korsan ve ikinci el kitap satan **Olgunlar** esnafına sorayım dedim. Zaten varır varmaz kulağınıza isimler gelmeye başlıyor. Biri oradan bağrıyor, biri diğer tarafdan. En azından birbirilerini anlıyorlar. Aynı soruyu onlara da yöneltim. Ardından kitapçı **"Hasan, bak bakalım bizde Cheng ve Nilsson var mı"** dedi. Hasan tabi anında olayı kaptı, baktı "Bakayım abi"" dedi ve Elektromanyetik ve Devre Kuramı hakkındaki bu iki kitabı getiriverdi. Örneğin Matematik kitapların adı artık Kreyszig, Thomas, Ross oluvermiş. Kitabın ismini takan yok zaten. 

Buradan Üniversite'de kitap alacak olanlara tavsiye'de bulunayım. Siz siz olun hiç öyle uzun listelerle uğraşmayın. 4-5 tane isim aklınızda bulunsun yeter. Yani uzun uzun **"Advanced Engineering Mathematics"** ya da **"Field and Wave Elektromagnetics"**  söylerek karşındaki insana kitabı anlatarak kendinizi kasmaya hiç gerek yok. Esnaf size gereken kitabı bulur yazarın soyismi ile :)
