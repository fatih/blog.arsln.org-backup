---
date: '2007-12-02 11:25:12'
layout: post
slug: panora-ve-tchibo-magazasi
status: publish
title: Panora ve Tchibo Mağazası
wordpressid: '356'
categories:
- Hayat-Yaşam
tags:
- avm
- cepa
- kahve
- panora
- tchibo
---

![300_panora.jpg](http://arsln.org/image/300_panora.jpg)geçenlerde ani bir kararla Ankara-Oran'da yeni açılan Panora alışveriş merkezine gittim. Şu ana kadar gördüğüm en ferah ve en şık alışveriş merkezlerinden biriydi. Özellikle dışarıdaki yeşil mekan çok güzel. Yazın oralara oturulur ve güzelce kitap okunabilinir, ya da kafa dinlenilebilir. Fakat açılalı yeni olduğu için müşteri akınına uğradı resmen(Haftasonu). Turan Güneş yolu ve sonrası resmen kilitlenmişti. Özellikle Trt öncesi ve sonrası yollar. Ben biraz erken gittiğim için çok takılmadım trafiğe.Panora tam tamamlanmamış. Çoğu mağaza açık değil. Her yerden giriş olmasına rağmen sadece ana giriş açık. Birde doğa ile iç içe dediler aylardır. Bunun neresinde doğa var bende anlamadım. Dışarıya biraz çim ektirerek bana yutturamazlar en azından. Ben de öyle havalara girmişim ki, alışveriz merkezin içinde devasa ağaçlar, bahçeler olacak sandım. Nerede ...

Diğer Alışveriş merkezlerine göre tek eksiği Otopark diyebilirim. Fakat şöyle bir şey var, Panora biraz şehir dışı sayılabilir. Yani bir **Cepa** ya da **Ankamall** gibi büyük yolların üzerinde değiller. Bu yüzden buraya gelenler, yolumun üzerinde uğrarayayım demez. Böyle düşünerek herhalde park yerini az tuttular. Gerçi kapalı otoparkı da var ama kullanmış değilim.

![300_panora2.jpg](http://arsln.org/image/300_panora2.jpg)Gelelim asıl konuya, şöyle bir gezinirken gözüme Almanya'dan tanıdığım Tchibo mağazası çarptı. Kahveleri çok güzeldir, bu yüzden filtre kahve alanlar Jacobs gibi başka bir marka dışında Tchibo da alırlar. Envai çeşitte kahve çekirdeği bulmanız mümkün. Ben kendime bir tane filtre kahve aldım ve gerçekten çok güzel bir tadı vardı. Özlemişim bu güzelim kahve tadını. Sonra öğrendim ki Cepa ve Ankamall'da da aynı mağazadan varmış. Hoş ben görmedim ama ne fark eder. Yani güzel bir Filtre kahve içmek isteyenler Tchibo mağazalarına uğrayabilirler. Bu arada mağaza dememin sebebi ise Tchibo'ların biraz farklı işlemesinden kaynaklanıyor. Kahve dışında, küçük ev aletleri ve her hafta yenilen bir ürünün serisini bulabilirsiniz. Bazen giyisi bile olabiliyor(garip değil mi?).



 
