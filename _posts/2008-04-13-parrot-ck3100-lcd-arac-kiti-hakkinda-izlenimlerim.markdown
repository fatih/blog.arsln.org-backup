---
date: '2008-04-13 13:08:26'
layout: post
slug: parrot-ck3100-lcd-arac-kiti-hakkinda-izlenimlerim
status: publish
title: Parrot CK3100 LCD Araç kiti hakkında izlenimlerim
wordpress_id: '412'
categories:
- Bilişim
- Gezegen
tags:
- araç-kiti
- bluetooth
- ck3100
- izlenim
- kablosuz
- lcd
- n95
- parrot
- telefon
---

![CK3100 Parrot Araçkiti ](http://blog.arsln.org/image/ck3100_parrot1.jpg)Eski aracımızı sattıktan yaklaşık iki ay sonra yeni bir araç aldık. Alırken içine de servis tarafından bir de araç kiti taktırdık. Bu kadar farklı bir şey olduğunu bilmiyordum, uyduruk bir şey takarlar derken beni şaşırttılar ciddi anlamda. Gelelim ürüne.

En basit anlamıyla **Parrot CK3100** ile aracınızda kablosuz bir şekilde görüşme yapabilirsiniz. Son zamanlarda araç içinde telefon ile yapılan görüşmelerde cezalar gittikçe artıyor, ki başıma da geldi böyle bir olay. O yüzden son zamanlarda bu gibi ürünler artmış bulunmakta. **Parrot** ise madem kablosuz olacak o zaman iyi bir şekilde olsun diyerek bunu bir adım daha ileriye taşıyor. Özellikler gelince kısaca şu şekilde:




	
  1. Ekranı olduğu için gelen aramaları veya giden aramaların numaralarını kolayca görebiliyorsunuz. Benim en çok hoşuma giden özellik bu. Bundan önce ekranı olmayan bir araç kiti kullandığımdan bunun faydasını görebiliyorum. Menülerin kullanımı çok kolay. Zaten topu topuna **3 düğme** + bir de döndürme özelliği var. Dilleri arasında Türkçe seçeneği de var. 


	
  2. Dahili olarak 1**50'ye yakın numarayı** içindeki hafızaya kayıt edebiliyorsunuz. [![](http://blog.arsln.org/image/parrot_ck_3100_ecran_lcd.jpg)](http://blog.arsln.org/image/parrot_ck_3100_ecran_lcd.jpg)Ayrıca ses tanıma özelliği ile çok havalı ve kullanışlı bir şekilde kullanabiliyorsunuz. Nasıl mı ? Örneğin aracınızın içinde sürerken, "_Telefon_" diye sesleniyorsunuz, "_Ahmet_" diye sesleniyorsunuz ve araç kiti otomatik olarak Ahmet'i arıyor. Hiç bir düğme'ye **basmanıza** gerek kalmıyor. Görüşmeniz bittiğinde "_Kapat_" diye sesleniyorsunuz ve Parrot görüşmeyi sonlandırıyor. Kullanınca sanki** Kara Şimşek(Knight Rider)** içinde oturuyorsunuz gibi geliyor. Çünkü aramalarda **Türkçe olarak seslendirmesi** de var. Ahmet aranıyor diyor mesela. Görüşme kapanıyor deniliyor mesela. Gerçekten sandığımdan başaralı çıktı bu araç kiti. 



	
  3. Diyelim ki arabayı sizden başka birileri daha kullanıyor? Her kişinin sesi farklı haliyle, her kişinin kullandığı numaralar da farklı, Parrot bunu da düşünmüş ki **CK3100** için  **5 kişiye kadar ayrı profil tutuyor**. Her profilin kendine has 150 numara kaydetme özelliği var, ses tanıma için kullanılan anahtar sözcükler de bu profiler için ayrı ayrı tutuluyor. O yüzden arabayı kullanan kişiler arasında kesinlikle bir uyumsuzluk olmuyor. 



	
  4. Telefonunuzla bağlantı kurduğunuzda telefonun **şebeke adını, pil tüketim gücünü ve çekim gücünü **de ekranda gösteriyor, tabi telefonun bluetooth adı ile beraber. Mesela sırf araç için bir telefon kullanmak istiyorsanız, bluetooth destekli basit bir telefon alıp, içine sim kartı takabilir ve bu telefonu da sadece arabanızda kullanabilirsiniz.

 
	
  5. 
Bunların dışında araç içinde müzik dinlerken anında arama geldiğinde **otomatik olarak müziği sessize alıyor**, ayrıca otomatik olarak yaptığı başka bir şey ise eğer cep telefonunuzun bluetooth'u açık ise, arabaya yaklaştığınızda kendisi otomatik olarak bağlantı oluşturuyor. Onun dışında telefonunuzdaki mp3'leri de arabada dinleyebiliyorsunuz. Sesi doğrudan arabadaki hoparlörlere yönlendiriyor. 


 

![](http://blog.arsln.org/image/parrot-arac.jpg)Genel olarak gördüğünüz gibi gayet başaralı bir ürün. Hem tasarım açısından hem de kullana birlik açısından sizi hüsrana uğratmayacaktır. İçinden çıkan mikrofonu bizde sürücünün güneşlik kısmının sağ kısmına yerleştirmişler. CK3100 ekran ünitesini ise ön konsolda yerini alıyor. Fakat bunu dilediğince istediğiniz yerle yerleştirebiliyorsunuz.  Fiyat konusuna gelirsek, biz arabayı aldığımızda kendileri taktıkları için bilmiyorum, fakat küçük bir araştırma yaptım ve Gittigidiyor'da **400Ytl** gibi, Hepisburada.com'da ise **360 ytl** gibi bir fiyata alınabiliniyor. Ayrıca Renkli veya dahili GPS'i olan ürünleri de var. Bunların fiyatı biraz daha fazla. 

Parrot ve ürünleri hakkında daha fazla bilgiyi [parrot.com.tr](http://www.parrot.com.tr) adresinde bulabilirsiniz. Fakat şimdiden diyeyim, siteyi her kim çevirdiyse yüzlerce hata bulunuyor. Türkçe seçtiğiniz halde çoğu kelimeler İngilizce. Bu yönden eksiklikleri var. 


