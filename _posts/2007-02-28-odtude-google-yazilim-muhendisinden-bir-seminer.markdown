---
date: '2007-02-28 20:00:11'
layout: post
slug: odtude-google-yazilim-muhendisinden-bir-seminer
status: publish
title: Odtü’de Google yazılım mühendisinden bir seminer
wordpress_id: '190'
categories:
- Bilişim
tags:
- google
- izlenim
- mühendis
- odtü
- seminer
---

Bugün [Ieee Odtü Öğrenci Kolunun](http://www.ieee.metu.edu.tr/) düzenlediği, Kampüs gelişim günleri adlı etkinliğinin bir seminerine katılmıştım. Katılmamım sebebi de şüphesiz Google’in ilk defa Türkiye’de seminer vermesi idi. Google’de çalışan ve bir şeyler geliştiren bir kişiden bir şeyler dinlemem benim için önemliydi. Sunumu gerçekleştiren [Stig S. Bakken](http://www.pvv.ntnu.no/~ssb/) isimli bir mühendis. Sonradan öğrendiğim kadarıyla kendisi Php alanında bir çok şeye imza atmış. Kendisine ayrıca [The father of Pear ](http://pear.php.net/group/)diyorlarmış. Pear 1999′da kurulmuş ve 2003 yılında ise bir [grup açarak](http://marc.theaimsgroup.com/?l=pear-dev&m=106073080219083&w=2) devam etmiş.

Sunumdan önce bunu maalesef bilmiyordum, velakin KGG sitesinde ise sadece Google’den bir geliştirici yazıyordu. Kimin geleceğini, ne yaptığını,vs … hiç bir bilgi yer almıyordu. Google ilk defa Türkiye’de bir seminere geliyır, fakat onun hakkında hiç bir detay ya da bilgi verilmiyor sitede. Olacak iş değil. İnanıyorum ki biraz daha farklı bir tanıtım yapılsaydı, çok daha fazla insanın bundan haberi olurdu.

Seminer’den kısa kısa notlar almak istemiştim, fakat hava yağmurluydu, ve ben acele acele arabadan çıkıp kongre salonuna doğru koştum. İçeriye girince de, arabadaki kalemi ve defterimi unuttuğumu farkettim. Geriye dönüş de olmadığı için, öylece hiç bir not almadan seminerden çıkmıştım. En çok buna yanıyorum zaten :)

Genel olarak çok güzel geçti diyebilirim. Stig Google hakkında bilgiler, algoritmanın işlevini gibi kısımları anlattı.Shard teknolojisi nedir ne işe yarar onu ve Google neden bunu kullandığını da açıkladı. Ayrıca salonda bir kişi Google’nin kaç tane bilgisayarı var sorusuna ise, bu konuda izni olmadığını söyledi. Neden saklıyorlar anlamış değilim, söyleyiver gitsin işte. Ayrıca her soru sorana da Google tişörtleri dağıttı :) Benim de bir kaç sorum vardı, özellikle **GoogleOs** ve **NoFollow** hakkında. Kismet değilmiş, artık başka bir zamana. Seminerde tabi çok daha fazla konuşuldu ama not tutamadığım için pek hatırlamıyorum.

Odtü Ieee Öğrenci Kolunu bu etkinliği düzenlediği için çok teşşekür ediyorum. Odtü’de okumuyorum fakat, Odtü’deki IEEE gerçekleştirdiği ve yaptıkları gerçekten çok güzel. Oradaki insanlar bir şeyler yapıyorlar. Bunu da desteklemek lazım. Ayrıca Kampüs Gelişim Günleri hala devam etmektedir. İlgilinenler [etkinlik programına](http://kgg07.ieee.metu.edu.tr/?sayfa=etkinlik_programi) bakabilir.
