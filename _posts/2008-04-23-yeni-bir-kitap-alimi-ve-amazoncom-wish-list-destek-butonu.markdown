---
date: '2008-04-23 17:56:23'
layout: post
slug: yeni-bir-kitap-alimi-ve-amazoncom-wish-list-destek-butonu
status: publish
title: Yeni bir kitap alımı ve Amazon.com wish-list destek butonu
wordpressid: '418'
categories:
- Blog
- Gezegen
- Hayat-Yaşam
tags:
- amazon
- book
- destek
- kitap
- mastering regular expressions
- oreilly
- Programlama
- regex
- regexp
- wish-list
---

![](http://www.oreilly.com/catalog/covers/1565922573_cat.gif)Geçen gün 1-2 saatlik boş zamanımda okulun kütüphanesine gitmiştim. Elektronik dersine çalışacaktım fakat sonra gözüm bilgisayar kitapların bulunduğu reyona takıldı ve o tarafa doğru yöneldim. 80'li yıllardan kalma bir sürü kitapla beraber(_20'ye yakın Pascal kitabı vardı_), bir kaç yeni kitap görmüştüm. Bunlardan en ilgimi çeken ise "**[Mastering Regular Expressions](http://www.amazon.com/Mastering-Regular-Expressions-Jeffrey-Friedl/dp/0596528124/ref=pd_sim_b_img_1)**" kitabıydı. Daha önce bir çok kişi tarafından güzel şeyler duymuştum bu kitap hakkında, hatta **Amazon.com**'daki [wish-liste'me](https://www.amazon.com/gp/registry/wishlist/1EYFBG8UCB4EY/ref=wl_web) de eklemiştim. Kitabı merak etmiştim, ben de başladım okumaya. İlk 20 sayfayı okuduğumda zaman o kadar çabuk geçmişti ki ben bile şaşırmıştım. Kitap çok hoşuma gitti, ve elimin altında bulunması gerektiğine karar verdim. Kütüphane'den alsam 2 hafta süresi var, ayrıca uzatsam bile böyle bir kitaba sahip olmak isterdim açıkçası.

Ben de dün bu kitabı sipariş verdim. Galiba 2-3 hafta içinde elime ulaşacak. Kitabı alırken Amazon.com'daki başka kitaplar da ilgimi çekmeye başladı, oydu şuydu derken kendimi [Coding Horror](http://www.codinghorror.com)'un sitesinde buldum. [Turker](http://www.turkerkeskinpala.net/okyanusotesi/) buraya bakmamı tavsiye etmişti ayrıca, iyiki de bakmışım.Jeff Atwood [kitaplar hakkında güzel bir yazı ](http://www.codinghorror.com/blog/archives/000020.html)yazmış. Liste'deki kitapların bir kaçını biliyordum, aralarında Turker'in de tavsiye ettiği kitaplar vardı. Aranızda kitap almak isteyip de, tavsiye isteyen varsa kesinlikle bu liste'ye bir göz atsın. Tüm bu kitapları almam biraz zor olacağından almak istediklerimi Amazon.com'daki [wish-liste'me](https://www.amazon.com/gp/registry/wishlist/1EYFBG8UCB4EY/ref=wl_web) ekledim. Bu vesileyle de sağ tarafa bir tane buton ekledim.

Bildiğiniz gibi Blog'umda herhangi bir reklam banneri yok. Zaten pek de istemiyorum, fakat düşündüm destek olmak isteyenler bana kitap alarak çok güzel bir şekilde destek olabilirler. Hem böylelikle istediğim ve okumak istediğim kitaplara sahip olabilirim, hem de okurlarım farklı bir şekilde bana destek olabilirler. Bunu neden diyorum, geçen **Türk Blog Yazarlarının** toplantısına katılmıştım. Orada da kişisel bir blog'a reklam konulmalı mı konulmamalı diye tartışmıştık. Bir kısmı reklam olmasından yanaydı, bir kısmı da([Mfyz](http://www.mfyz.com), ben) reklam olmaması, onun yerine donation(bağış) gibi sistemlerden yanaydı. Ayrıca bu gibi kitapları Türkiye'den alabileceğimiz bir yer olsa ne güzel olurdu. En azından bir kitap için 2-3 hafta beklememiş olurduk.
