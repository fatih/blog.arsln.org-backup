---
date: '2008-02-07 11:23:44'
layout: post
slug: son-zamanlarda-yasananlar
status: publish
title: Son zamanlarda yaşananlar
wordpressid: '382'
categories:
- Bilişim
- Gezegen
- Hayat-Yaşam
- Linux
tags:
- arch64
- Archlinux
- core 2 quad
- desktop pc
- fsp
- lian-li
- lian-li kasa
- masaüstü
- nvidia
- palit
- palit 8600gt
- q6600
- quad core
- sistem
- sistem toplama
---

**2-3 haftadır** yazamıyorum, bunun bir kaç sebebi var kısaca anlatayım. Birincisi küçük bir ameliyat geçirdim, 8 güne yakın hastanedeydim o yüzden **14 gün boyunca** internet'den uzak durdum. Bu 14 gün çok da iyi geldi. Biraz kafa dinledim ve daha önce yaşadığım bir çok şey üzerine kafa yorabilme imkanım da oldu. İkincisi ellimdeki **Toshiba M40X-112** laptopumu sattım. Hal öyle olunca yine bir şeyler yazamadım onun yerine biraz da kendi biriktirdiğim parayı koyarak kendime bir tane masaüstü sistemi oluşturdum(Zaten uzun süredir planladığım bir şey). Çok da güzel oldu, özellikleri şu şekilde:



_	
  * Islemci: INTEL Core2Quad Q6600 2.4GHz G0 Rev


	
  * Anakart: GIGABYTE P35 DS3L


	
  * Ekran Kartı: PALIT 8600GT SONIC+


	
  * Bellek: 2 x KINGSTON 2GB DDR2 800 PC6400


	
  * Sabit Disk: 2 x 250GB SEAGATE ST3250410AS 16MB Sata2 NCQ (3AAC)


	
  * DVD Yazıcı: ASUS 2014L1T 20X DVD-RW SATA


	
  * Kasa: LIAN LI PC007-FB


	
  * PSU: FSP 500W BLUESTORM II 
_





Hepsini araştırarak, nedir ne değildir diye aldım. Bunları yaparken [Hiteknoloji.com](http://www.hiteknoloji.com)'dan Serhat bey de çok yardımcı oldu. Hem Ankara'daki en ucuz sistemlerden birini aldım, hem de çok iyi bir destek aldım. Bundan sonra tüm arkadaşlarımı da burayı yönlendirmeyi düşünüyorum. **Raid 0,1** gibi şeyleri de öğrenmiş oldum, yapmayı düşünüyordum fakat sonra vazgeçtim. Anakartı da ona göre aldım. Daha önce Centrino 1.6 kullanırdım, bu sefer biraz daha iyi olsun diye dört çekirdekli bir işlemci aldım. Aklımda biri ki proje var, özellikle video coding/encoding işlemleri açısından işime çok yarayacak. Ekran kartı **Nvidia 8600g**t'nin overclock yapılmış hali. Nvidia'nın Linux konusunda pek sorunu olmadığı için seçtim. İleriye yönelik olsun diye de **4 gb ram** taktırdım. Kasa'yı da yine kendimce beğendim, biraz sade ve güzel bir tasarıma sahip olan **Lian Li PC007-FB** aldım. Aşağıdaki fotoğrafda görebilirsiniz. Mavi ışıklı bir şey. Bunların dışında bir tane de Cpu soğucutusu siparişi verdim, adı da **ThermalTake BigTyphoon**. Hem işlemcinin daha rahat çalışmasını sağlayacağım, hem de işlemciye de overclock yaptırabileceğim. Şu anki **2.4 Ghz**'i ileride soğutucu ile kolay bir şekilde** 3.2-3.4ghz** civarlarına getirebileceğim. Çünkü bu işlemciler G0 revision ile çok müsait bu işleme.


![sistem_b.jpg](http://arsln.org/image/sistem_b2.jpg)

İşlemcim 64bit olduğu için ona uygun bir işletim sistemi de şart. Yoksa 4gb ramı da tam görmeyecek(3600mb'ini sadece). Ayrıca madem 64bit kullanıyorum o zaman ona göre bir şey olsun dedim. Bende uzun zamandır kullandığım [Archlinux](http://www.archlinux.org/)'ün **64bit sürümünü** yükledim. Çok hızlı bir şekilde kurup herşeyi tamamladım. Kullandığım tüm programlar çalışır vaziyette. Flash bile yüklü. Hiç bir sorunum yok yani. Bu konu hakkında daha fazla bilgiyi sonra anlatacağım. 
